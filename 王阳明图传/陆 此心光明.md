   

# 陆

# 此心光明

   

银不能答，色动，渐将坐椅移侧。及论致知格物，遂恍然悟曰：‘他人之学，饰情抗节，出于矫强；先生之学，精深极微，得之心者也。’

是年九月，先生再至南昌，檄各道院，取宸濠废地，改易市廛，以济饥代税，百姓稍得苏息。

时有泰州王银者，服古冠，执木简，写二诗为赘，以宾礼见。先生下阶迎之，银踞然上坐。

先生问：“何冠？”

曰：“有虞氏之冠。”

又问：“何服？”

曰：“老莱子之服。”

先生曰：“君学老莱乎？”

对曰：“然。”

先生曰：“君学老莱，止学其服耶，抑学其上堂诈跌为小儿啼也？”

银不能答，色动，渐将坐椅移侧。及论致知格物，遂恍然悟曰：“他人之学，饰情抗节，出于矫强；先生之学，精深极微，得之心者也。”

遂反常服，执弟子之礼。先生易其名为“艮”，字曰“汝止”。[^1]

同时，陈九川、夏良胜、万潮、欧阳德、魏良弼、李遂、裘衍日侍讲席，有洙泗杏坛之风。

是年冬，武宗皇帝自南京起驾，行至临清，将宸濠一班逆贼并正刑诛，人心大快。

正德十六年春正月，武宗皇帝还京，三月晏驾。四月，世宗皇帝登极，改元嘉靖，诛江彬、许泰、张忠、刘翚等诸奸，录先生功，降敕召之。先生以六月二十日起程，方至钱塘，科道官迎阁臣意，建言国丧多费，不宜行宴赏之事。先生复上疏，乞便道省亲。[^1]得旨，升南京兵部尚书，赐蟒玉，准其归省。

九月，至余姚，拜见龙山公。公当宸濠谋逆时，有言先生助逆者，公曰：“吾儿素在天理上用工夫，必不为此。”

又或传先生与孙、许同被害者，公曰：“吾儿得为忠臣，吾复何忧？”

及闻先生起兵讨濠，又传言：“濠怒先生，欲遣人来刺公，公宜少避。”

公笑曰：“吾儿方举大义，吾为国大臣，恨年老不能荷戈同事，奈何先去以为民望乎？”怡然不变。[^2]至是相见，欢如再生。[^3]

值龙山公诞日，朝廷存问适至，先生服蟒腰玉，献觞称贺。

至明旦，谓门人曰：“昨日蟒玉，人谓至荣，晩来解衣就寝，依旧一身穷骨头，何曾添得分毫？乃知荣辱原不在人，人自迷耳。”

乃吟诗一首云：

百战归来白发新，

青山从此作闲人。

峰攒尚忆冲蛮阵，

云起犹疑见虏尘。

岛屿微茫沧海暮，

桃花烂熳武陵春。

而今始信还丹诀，

却笑当年识未真。[^4]

![](/WangYangMingTuChuan(QuanX/images/00034.jpeg)

通天岩，濂溪公所游，至是夏良胜、邹守益、陈九川宿岩中，肄所问，刘寅亦至。先生乘霁入，尽历，忘归忘言。各岩和诗立就，题玉虚宫壁，命蔡世新绘为图。

先生日与亲友及门人辈宴游山水，随地指点良知，一时新及门就学者七十四人。

是年十二月，朝廷论江西功，封先生为新建伯，食禄一千石，荫封三代。[^5]少时梦威宁伯王越解剑相赠，至是始验。

明年正月，先生疏辞封爵，不允。

时龙山公年七十有七，病笃在床，将属纩[^6]，闻部咨已至，促先生及诸弟出迎，曰：“虽仓遽，乌可以废礼？”

少顷，问：“已成礼否？”

家人曰：“诏书已迎至矣。”

乃瞑。

先生戒家人勿哭。加新冕服，拖绅。事毕，然后举哀，一哭顿绝，病不能胜。门人子弟纪丧，因才任使，仙居金克厚典厨，内外井井。[^7]

![](/WangYangMingTuChuan(QuanX/images/00035.jpeg)

九月龙山公寿旦，适封爵使至，封公勋阶、爵邑如其子。四方缙绅、门弟子咸捧觞为寿，公蹙然曰：“吾父子乃得复相见耶！仰仗宗社、神灵、朝廷威德，岂一书生所能辨？谗构横行，祸机四发，赖武庙英明保全，以膺新宠。宠荣极矣，宜以盈满为戒，庶不致覆成功而毁令名。”先生跪受教。

先生以先后平贼，皆赖兵部尚书王琼从中主持，又同事诸臣多有劳绩，己何敢独居其功？再上疏辞爵，归功于琼。时宰方忌琼，并迁怒于先生。御史程启充、给事中毛玉相率论劾先生，指为邪学。

先生讲论如故。门人谦之[^8]临去，先生赠诗云：

珍重江船冒暑行，

一宵心话更分明。

须从根本求生死，

莫向支离辩浊清。

久奈世儒横臆说，

竞搜物理外人情。

良知底用安排得，

此物由来是浑成。

嘉靖三年，海宁董澐，号萝石，以能诗闻于江湖。年六十八，来游会稽。闻先生讲学，戴笠携瓢，执杖来访。入门长揖上坐。先生敬异之，与语连日夜，澐言下有悟。因门人何秦请拜先生门下，先生以其年高不许。归家，与其妻织一缣以为贽，复因何秦来强。[^9]先生不得已，与之倘佯山水间。澐日有所闻，欣然乐而忘归。其乡之亲友，皆来劝之还乡，曰：“翁老矣，何自苦如此？”

澐曰：“吾今方扬鬐于渤海，振羽于云霄，安能复投网罟而入樊笼乎？去矣，吾将从吾所好。”

遂自号“从吾道人”。

时郡守南大吉，先生所取士也，以座主故，拜于门下，然性豪旷不羁，不甚相信，遣弟南逢吉觇之，归，述先生讲论。如此数次，大吉乃服，始数来见，且曰：“大吉临政多过失，先生何无一言？”

先生曰：“过失何在？”

大吉历数某事某事。

先生曰：“吾固尝言之矣。”

大吉曰：“先生未尝见教也？”

先生曰：“吾不言，汝何以知之？”

大吉曰：“良知。”

先生笑曰：“良知非我常言而何？”

大吉笑谢而去。

于是，辟稽山书院，聚八邑彦士讲学。

萧璆、杨汝荣、杨绍芳等，来自湖广；杨仕鸣、薛宗铠、黄梦星等，来自广东；王艮、周冲等，来自南直；何秦、黄弘纲[^10]等，来自南赣；刘邦采、刘文敏等，来自安福；曾忭，来自泰和；魏良政、魏良器等，来自新建。宫刹卑隘，至不能容。每一发讲，环而听者，三百余人。一日，讲“君子喻义，小人喻利”章，众人俱发汗泣下。[^11]邑庠生王畿与魏良器相厚，每言妨废举业，劝勿听讲。及是日闻讲，自悔失言，即日执贽为弟子。[^12]嘉靖四年，门人辈立阳明书院于越城西郭门内，光相桥之西。明年正月，邹守益以直谏谪判广德州，筑复初书院，集生徒讲学。先生为书赞之。[^13]

四月，南大吉入觐，被黜，略无愠色，惟以闻道为喜，其得力于先生之熏陶者多矣。

是夏，御史聂豹巡按福建，特渡钱塘，来谒先生，听讲而去。时席书为礼部尚书，特疏荐先生。御史石金等亦交章论荐，不报。

嘉靖六年，广西田州岑猛作乱。提督都御史姚镆征之，擒猛父子。未几，其头目卢苏、王受构众复乱，攻陷思恩。镆复调四省兵征之，弗克。阁老张璁、桂萼共荐先生，起用，总督两广及江西湖广军务。先生闻命，力辞，不允，乃于九月起马，由杭、衢，历常山、南昌、吉安诸处，一路门人迎接者，动数百人，不必细说。

十一月，至梧州。先生以土官之叛皆由流官掊克所致，乃下令尽撤调集防守之兵，使人招卢苏、王受，喻以祸福。二人见守兵尽撤，遂自缚谢罪。先生杖而释之，抚定其众，凡七万余人。不动声色，一境悉平。[^14]

一语洞见祸本。防守之兵，惟先生可撤，以其制贼有余也。

时八寨、断藤峡等处，自韩都堂雍平定以后，至是，复据险作乱。先生因湖广归师之便，密授方略，令袭之。卢苏、王受请出兵饷，当先效力。三月之间，斩首三千余级，扫荡其巢而还。朝中当事大臣犹以先生擅兵讨贼为罪，赖学士霍韬力诵其功，乃得免议，止以招抚思、田之功，颁赐奖赏。[^2]

若养成大寇，罪将何任？当事者嫉贤忌功，不顾国家，从来久矣。可叹！

先生一日谒伏波将军庙，庙在梧州。拜其像，叹曰：“吾十五岁梦谒马伏波，今日所见，宛如梦中。人生出处，岂偶然哉？”

因赋诗云：

四十年前梦里诗，

此行天定岂人为？

徂征敢倚风云阵，

所过须同时雨师。

尚喜远人知向望，

却惭无术救疮痍。

从来胜算归廊庙，

耻说兵戈定四夷。[^15]

![](/WangYangMingTuChuan(QuanX/images/00036.jpeg)

遂亲至南宁府，尽撤调集防守之兵数万，惟留湖兵数千，分南宁、宾州解甲修养。二酋闻之，以正月七日遣头目赴军门，愿扫境投生。下牌省谕，申以圣天子威德。二酋且惧其喜，撤守备，具衣粮，卢苏以众五万，王受以众三万，于二十六日至南宁。次日，囚首自缚，又与头目数百号哀投诉。复申牌谕：“宥尔一死，各于军门杖一百。”众叩首请命。乃解其缚，谕以：“宥一死者，朝廷、天地好生之仁；杖一百者，我等人臣执法之义。”皆叩首悦服。

先生大兴思、田学较，广西士民始知有理学。[^16]十月，先生以积劳成疾，病剧，上疏乞休。不候旨，遂发。[^17]布政使王大用亦先生门人，备美材以随。十一月廿五日，逾梅岭，至南安登舟。[^18]南安府推官、门人周积来见。先生犹起坐，咳喘不已，犹以进学相勉。

廿八日晩，泊船，问：“何地？”

侍者对曰：“青龙铺。”

明日，召周积至船中，积拱俟良久。

先生开目视曰：“吾去矣。”

积泣下，问：“有何遗言？”

先生笑曰：“此心光明，复何言哉？”

少顷，瞑目而逝。时廿九日也，享年五十七岁。[^19]

南赣兵备、门人张思聪进迎于南野驿，用王布政所赠美材制棺，周积就驿中堂沐浴，衾殓如礼。明日为十二月朔，安成门人刘邦采适至，同官属师生设奠入棺。初四日，舆衬登舟，士民远近遮道，哭声震地，如丧考妣。舟过地方，门生故吏连路设祭哭拜。

将发南昌，东风大逆，舟不能行。

门人赵渊祝于柩前曰：“先生岂为南昌士民留耶？越中子弟门人相候已久矣。”

![](/WangYangMingTuChuan(QuanX/images/00037.jpeg)

九月初八日，行人冯恩赍敕奖励，赏金帛羊酒，有开诚宣恩，处置得宜，叛夷畏，率归众降，罢兵息民之褒。因具奏谢恩，恳求养疾。自梧道广，待命于韶、雄之间。力疾答聂文蔚，论勿忘勿助宗旨。十一月二十九日，薨于南安之青龙铺。

祝毕，忽变西风，舟人莫不惊异。[^20]

门人王畿等数人以会试起身，闻先生讣音，还舟执丧。

二月，抵家。子弟门人辈奉柩于中堂，遂饰丧纪。妇人哭于门内，孝子及亲族子弟哭于幕外，门人哭于门外。每日，四方门人来者百余人。

十一月，葬横溪，先生所自择地也。先是，前溪水入怀，与左溪会，冲啮右麓，术者心嫌，欲弃之。有山翁梦见一神人，绯袍玉带，[^21]立于溪上，曰：“吾欲还水故道。”

明日，雷雨大作，溪水泛溢，忽从南岸而行，明堂周阔数百丈，遂定穴。门人李珙等更番筑治，昼夜不息，月余墓成。会葬者数千人，门人中有自初丧迄葬不归者，即孔门弟子之怀师，亦不是过矣。御史聂豹原未拜门下，及闻讣之后，遣吊奠，亦称门人。盖素佩先生之训，中心悦而诚服也。

后十二年，浙江巡按御史周汝贞，亦先生门人，为建祠于阳明书院之楼前，扁曰“阳明先生祠”。各处书院俱立先生牌位，朝夕瞻礼，比于仲尼。今子孙世世袭爵为新建伯不绝。

先生幼时常言：“一代状元不为希罕。”又言：“须作圣贤，方是人间第一流！”斯言岂妄发哉！

先生殁后，忌其功者或斥为伪学，久而论定。至今道学先生尊奉阳明良知之说，圣学赖以大明，公议从祀圣庙。[^22]后学有诗云：

三言妙诀致良知，

孔孟真传不用疑。

今日讲坛如聚讼，

惜无新建作明师。

![](/WangYangMingTuChuan(QuanX/images/00038.jpeg)

八年己丑正月，先生丧过江西，有司分道而迎。储御史良材、赵提学渊哭之哀，或问之，曰：“吾岂徒为乃公哭耶？”士民哭声载道。钱德洪、王畿赴廷试，闻变，迎至广信。为疏赴同志。十一月二十九日，四方学者会葬于山阴兰亭之紫洪山。[^23]

又，髯翁有诗云：

平蛮定乱奏奇功，

只在先生掌握中。

堪笑伪儒无用处，

一张利口快如风。

# 注释

[^1]王艮是泰州学派的开创者，“阳明先生之学，有泰州、龙溪而风行天下，亦因泰州、龙溪而渐失其传。”（《明儒学案》卷三十二，《黄宗羲全集》第7册，第820页。）泰州学派、浙中王门最能鼓舞人心、传播最快，但衰落也最快。

阳明收王艮是阳明学发展过程中的重要事件。据《明儒学案》：“王艮字汝止，号心斋，泰州之安丰场人。”“先生虽不得专功于学，然默默参究，以经证悟，以悟释经，历有年所，人莫能窥其际也。一夕梦天堕压身，万人奔号求救，先生举臂起之，视其日月星辰失次，复手整之。觉而汗溢如雨，心体洞彻。记曰：正德六年间，居仁三月半。自此行住语默皆在觉中，乃按《礼经》制五常冠、深衣、大带、笏板，服之。曰：‘言尧之言，行尧之行，而不服尧之服，可乎？’时阳明巡抚江西，讲良知之学。大江之南，学者翕然信从，顾先生僻处，未之闻也。有黄文刚者，吉安人，而寓泰州，闻先生论，诧曰：‘此绝类王巡抚之谈学也。’先生喜曰：‘有是哉！虽然，王公论良知，艮谈格物，如其同也，是天以王公与天下后世也；如其异也，是天以艮与王公也。’即日启行，以古服进见，至中门，举笏而立。阳明出迎于门外。始入，先生据上坐，辩难久之，稍心折，移其坐于侧。论毕，乃叹曰：‘简易直截，艮不及也。’下拜自称弟子。退而绎所闻，间有不合，悔曰：‘吾轻易矣。’明日入见，且告之悔。阳明曰：‘善哉！子之不轻信从也。’先生复上坐，辩难久之，始大服，遂为弟子如初。阳明谓门人曰：‘向者吾擒宸濠，一无所动，今却为斯人动矣！’”（《明儒学案》卷三十二，《黄宗羲全集》第7册，第828—829页。）

[^2]霍韬认为阳明破八寨、断藤峡有八善，但是成功后也遭遇了类似擒宸濠一样的不公正待遇：

“臣等是以叹服王守仁能体陛下之仁，以怀绥田州、思恩向化之民；又能体陛下之义，以讨服八寨、断藤峡梗化之贼也。仁义之用，两得之也。

谨按王守仁之成功有八善焉：乘湖兵归路之便，则兵不调而自集，一也。因田州、思恩效命之助，则劳而不怨，二也。机出意外，贼不及遁，所诛者真，积年渠恶，非往年滥杀报功者比，三也。因归师讨逆贼，无粮运之费，四也。不役民兵，不募民马，一举成功，民不知扰，五也。平八寨，平断藤峡，则极恶者先诛，其细小巢穴可渐施德化，使去贼从良，得抚剿之宜，六也。八寨不平，则西而柳、庆，东而罗旁、绿水、新宁、恩平之贼合数千里，共为窟穴，虽调兵数十万，费粮数百万，未易平伏。今八寨平定，则诸贼可以渐次抚剿，两广良民可渐安生业，纾圣明南顾之忧，七也。韩雍虽平断藤峡贼矣，旋复有贼者，实当尔时未及区画其地，为经久图，俾余贼复据为巢穴故也。今五十年生聚，则贼复炽盛也亦宜。若八寨乃百六十年所不能诛之剧贼，山川天险尤难为功，今守仁既平其巢窟，即徙建城邑以镇定之，则恶贼失险，后日固不能为变，逋贼来归，不日且化为良民矣。诛恶绥良，得民父母之体，八也。”

“先是正德十四年，宸濠谋反江西，两司俯首从贼，惟王守仁同御史伍希儒、谢源誓心效忠。不幸奸臣张忠、许泰等欲掩王守仁之功以为己有，乃扬诸人曰：‘王守仁初同贼谋。’及公论难掩，乃又曰：‘宸濠金帛俱王守仁、伍希儒、谢源满载以去。’当时大学士杨廷和，尚书乔宇，亦忌王守仁之功，遂不与辨白而黜伍希儒、谢源，俾落仕籍。王守仁不辨之谤，至今未雪，可谓黯哑之冤矣。”（《地方疏》，《王阳明全集》卷三十九，第1623—1625页。）

[^1]:  《乞便道归省疏》，《王阳明全集》卷十三，第501—502页。
[^2]:  据陆深《海日先生行状》：先生素闻宁濠之恶，疑其乱，尝私谓所亲曰：“异时天下之祸，必自兹人始矣。”令家人卜地于上虞之龙溪，使其族人之居溪傍者买田筑室，潜为栖遁之计。至是正德己卯，宁濠果发兵为变。远近传闻骇愕，且谓新建公亦以遇害，尽室惊惶，请徙龙溪。先生曰：“吾往岁为龙溪之卜，以有老母在耳。今老母已入土，使吾儿果不幸遇害，吾何所逃于天地乎？”饬家人勿轻语动。已而新建起兵之檄至，亲朋皆来贺，益劝先生宜速逃龙溪。咸谓新建既与濠为敌，其势必阴使奸人来不利于公。先生笑曰：“吾儿能弃家杀贼，吾乃独先去以为民望乎？祖宗德泽在天下，必不使残贼覆乱宗国，行见其败也。吾为国大臣，恨已老，不能荷戈首敌。倘不幸胜负之算不可期，犹将与乡里子弟共死此城耳。”因使趣郡县宜急调兵粮，且禁讹言，勿令揺动。乡人来窃视先生，方晏然如平居，亦皆稍稍复定。不旬月，新建捷至，果如先生所料。亲朋皆携酒交庆。先生曰：“此祖宗深仁厚泽，渐渍人心，纪纲法度，维持周密，朝廷威灵，震慑四海，苍生不当罹此荼毒。故旬月之间，罪人斯得，皆天意也。岂吾一书生所能办此哉？然吾以垂尽之年，幸免委填沟壑；家门无夷戮之惨；乡里子弟又皆得免于征输调发；吾儿幸全首领，父子相见有日；凡此皆足以稍慰目前者也。”诸亲友咸喜，极饮尽欢而罢。（《王阳明全集》卷三十八，第1551—1552页。）
[^3]:  据《乞便道归省疏》：“顾臣父既老且病，顷遭谗抅之厄，危疑震恐，汹汹朝夕，常有父子不及相见之痛。今幸脱洗殃咎，复睹天日，父子之情固思一见颜面，以叙其悲惨离隔之怀，以尽菽水欢欣之乐。”（《王阳明全集》卷十三，第501—502页。）
[^4]:  《归兴二首》之一，《王阳明全集》卷二十，第863—864页。
[^5]:  得旨：“江西反贼剿平，地方安定，各该官员功绩显著，你部里既会官集议，分别等第明白，王守仁封伯爵，给与诰券，子孙世世承袭，照旧参赞机务，钦此。”“王守仁封新建伯，奉天翊卫推诚宣力守正文臣，特进光禄大夫柱国，还兼南京兵部尚书，照旧参赞机务，岁支禄米一千石，三代并妻一体追封，钦此。”（《辞封爵普恩赏以彰国典疏》，《王阳明全集》卷十三，第503页。）
[^6]:  “属纩”，丧礼，代指“临终”。据《礼记·丧大记》：“属纩以俟绝气。”郑玄注：“纩，今之新绵，易动摇，置口鼻之上以为候。”（《礼记注疏》卷四十四。）
[^7]:  金克厚为浙江台州仙居人，温雅忠厚。据《年谱》：“门人子弟纪丧，因才任使。以仙居金克厚谨恪，使监厨。克厚出纳品物惟谨，有不慎者追还之，内外井井。”金克厚与钱德洪同贡于乡，连举进士，谓洪曰：“吾学得司厨而大益，且私之以取科第。先生尝谓学必操事而后实，诚至教也。”（《王阳明全集》卷三十五，第1418页。）
[^8]:  “谦之”，原作“尚谦”，误。阳明弟子中，薛侃，字尚谦，广东揭阳人，为闽粤王门之代表人物；邹守益，字谦之，江西安福人，为江右王门的领袖。此下所引诗乃阳明为邹守益所作，见《次谦之韵》，《王阳明全集》卷二十，第864页。
[^9]:  何秦为阳明的重要弟子。时人语阳明弟子“江有何、黄，浙有钱、王”。（《江右王门学案四》，《明儒学案》卷十九，《黄宗羲全集》第7册，第521页。）何、黄指何秦与黄弘纲，属江右王门；钱、王指钱德洪与王畿，属浙中王门，钱德洪与王畿二人于天泉桥向阳明请教四有、四无的问道，史称天泉问道。
[^10]:  “黄弘纲”，原作“黄竹纲”，误。
[^11]:  《论语·里仁》：“子曰：‘君子喻于义，小人喻于利。’”
[^12]:  王畿即王龙溪，是浙中王门的领军人物。据《明儒学案》：魏良器，字师颜，号药湖。洪都从学之后，随阳明至越。时龙溪为诸生，落魄不羁，每见方巾中衣往来讲学者窃骂之。居与阳明邻，不见也。先生多方诱之。一日，先生与同门友投壶雅歌，龙溪过而见之，曰：“腐儒亦为是耶！”先生答曰：“吾等为学，未尝担板，汝自不知耳。”龙溪于是稍相昵就，已而有味乎其言，遂北面阳明。绪山临事多滞，则戒之曰：“心何不洒脱？”龙溪工夫懒散，则戒之曰：“心何不严慄？”其不为姑息如此。……龙溪与先生最称莫逆，然龙溪之玄远，不如先生之浅近也。（《明儒学案》卷十九，《黄宗羲全集》第7册，第535—536页。）
[^13]:  “复初书院”，原作“复古书院”，误。据邹守益《广德州新修复初书院记》：“嘉靖丙戌秋七月，新作复初书院成。”“若知复初之义乎？天地之中，而民实受之。”《六经》、圣人之学的主旨在于复元气，复天地之中。（《邹守益集》卷六，凤凰出版社，2007年，第315—317页。）另据《复初书院讲章》：“书院告成，以复初为第一义。”（《邹守益集》卷十五，第722页。）阳明赞之曰：“书院记文，整严精确，迥尔不群，皆是直写胸中实见，一洗近儒影响雕饰之习，不徒作矣。”（《寄邹谦之》，《王阳明全集》卷六，第228页。）
[^14]:  据《田石谣》：“阳明先生既平田州之乱。先是，田州有一巨石，谓之田石，侧卧江浒。旧有童谣云：‘田石倾，田州兵。田石平，田州宁。’岑猛闻而恶之，乃夜遣人平之。明复如故。如是再三，终欹侧也。自先生定乱之后，此石平矣。先生自往观之，命洗剔苔秽，见有古刻‘新建伯’三大字于其上，亦异矣。先生遂续加九字，并刻之云：‘嘉靖岁戊子春，新建伯王守仁。’因奏改为田宁府云。”（董穀《碧里杂存》，第14—15页。）
[^15]:  《谒伏波庙二首》之一，《王阳明全集》卷二十，第878页。
[^16]:  较，同“校”。据《处置平复地方以图久安疏》：“田州新服，用夏变夷，宜有学校。但疮痍逃窜之余，尚无受廛之民，焉有入学之士。况斋膳廪饩，俱无所出，即欲建学，亦为徒劳。然风化之原，终不可缓。臣等议欲于附近府州县学教官之内，令提学官选委一员，暂领田州学事，听各学生徒之愿改田州府学及各处儒生之愿来田州附籍入学者，皆令寄名其间。所委教官，时至其地相与讲肄游息，或于民间兴起孝弟，或倡远近举行乡约，随事开引，渐为之兆。俟休养生息一二年后，流移尽归，商旅凑集，民居已觉既庶，财力渐有可为，则如学校及阴阳医学之类，典制之所宜备者，皆听该府官以次举行上请，然后为之设官定制。如此，则施为有渐而民不知扰，似亦招徕填实之道，鼓舞作新之机也。均乞圣明裁处。”（《王阳明全集》卷十四，第545页。）
[^17]:  据嘉靖戊子（1528）阳明在信中所言：“自入广来，精神顿衰。虽因病患侵凌，水土不服，要亦中年以后之人，其势亦自然至此，以是怀归之念日切。诚恐坐废日月，上无益于国家，下无以发明此学，竟成虚度此生耳，奈何奈何！”（《与黄宗贤》第五书，《王阳明全集》卷二十一，第917页。）
[^18]:  有一则关于阳明的传说，所对应的即是此时此地。明人魏浚（1553—1625，万历三十二年进士）所著的《峤南琐记》载：“王伯安平思、田、八寨，即乞病归。至南安，小憩一佛寺。寺有靖室，乃前老僧示寂处。老僧化时戒其徒岁加封识，不许开户，伯安固强开之。中有书云：‘五十七年王守仁，启吾钥，拂吾尘，问公欲识前程事，开门即是闭门人。’伯安愕然，数日遂卒。”（魏浚：《峤南琐记》卷下，收入《四库存目丛书·子部》第243册，第558页。）蒋一葵（万历二十二年举人）所记与此稍有差异：“王阳明尝游僧寺，见一室封锁甚密，欲开视之，寺僧不可，云：‘中有入定僧，闭门五十年矣。’阳明固开视之，见龛中坐一僧，俨然如生，貌酷肖己。先生曰：‘此岂吾之前身乎？’既而见壁间一诗云：‘五十年前王守仁，开门原是闭门人。精灵剥后还归复，始信禅门不坏身。’先生怅然久之，建塔以瘗而去。”（蒋一葵：《尧山堂外纪》卷九十《国朝》，收入《续修四库全书·子部》第1195册，第116页。）明末遗民张怡所著《玉光剑气集》卷三十《杂记》所载与此基本相同，其后又云“此事载阳明本传，徐华亭删去，为从祀计也”。按，徐华亭即徐阶，松江华亭人，受业于聂豹，官至大学士，有力推动了阳明学的兴盛。从祀，指奏请以王阳明等从祀孔庙事。
[^19]:  据黄绾《阳明先生行状》，“十月初十日，复上疏乞骸骨，就医养病。因荐林富自代。又一月，乃班师。至大庾岭，谓布政使王公大用曰：‘尔知孔明之所以付托姜维乎？’大用遂领兵拥护，为敦匠事。廿九日至南康县，将属纩，家童问何所嘱。公曰：‘他无所念，平生学问方才见得数分，未能与吾党共成之，为可恨耳！’遂逝。”（《王阳明全集》卷三十八，第1579页。）
[^20]:  王阳明去世后，“江西男妇皆缟衣匍匐，攀舟而号”。“特是部使丧归，例有赠恤，而前不予祭，后不予葬。詹事黄绾上言：‘守仁在前朝颇效微功，今平蛮甫竣，舆疾办事，而客死道路，妻孥孱弱，（子三岁。）家僮载骨，藁葬空山，鬼神有知，亦无不忍。’少师徐阶尝为江西督学使，深知公冤，有云：‘以死勤事，则祀之。今勤事之人以尸归国，而不令所司奠一杯，尚望祀乎？’”（毛奇龄《王文成传本》卷二，第12—13页。）其中黄绾上疏为《明是非定赏罚疏》，“家僮载骨”后为“藁殡空山，见者为之流涕，闻者为之酸心。若使鬼神有知，亦当为之夜哭矣。”（《黄绾集》卷三十二，上海古籍出版社，2014年，第628页。）
[^21]:  “绯袍玉带”神人与王阳明出生时岑夫人梦“衣绯腰玉”神人呼应。
[^22]:  据《明通鉴》卷六十八：“万历十二年（1584），诏以陈献章、胡居仁、王守仁从祀孔庙。大学士申时行等言：‘守仁言致知出于《大学》，良知出于《孟子》，陈献章言主静，则为沿袭宋儒周敦颐、程颐。且孝弟出处如献章，文章功业如守仁，纯言笃行如胡居仁，故三人并宜从祀。’从之，乃以三人并从祀两庑，列于薛瑄之次。”（夏燮《明通鉴》，岳麓书社，1999年，第2418页。）
[^23]:  据《年谱》，十一月十一日葬先生于洪溪。（《王阳明全集》，第1466页。）