   

# 肆

# 靖宁藩乱

   

臞仙传惠王，惠王传靖王，靖王传康王。康王中年无子，悦院妓冯针儿，留侍宫中，呼为冯娘娘。针儿有娠，康王梦蟒蛇一条，飞入宫中。

话分两头。却说江西南昌府宗藩宁王，乃是太祖高皇帝第十七子，名权，初封大宁，因号宁王。高皇帝诸子中，只有燕王善战，宁王善谋，故封于北边，以捍御北虏。后燕王将起兵靖难，以大宁降胡所聚，以计劫宁王，与之同事，富贵共之。后燕王既登大宝，改元永乐，是为成祖文皇帝。以大宁故地，置朵颜三卫，欲封宁王于川广。宁王自择苏、杭二处请封，文皇帝不许。宁王大恚，遂出飞旗，令有司治驰道。文皇怒，宁王不自安，屏去从人，独携老监数人，自南京竟走至江西省城，称病，卧于城楼之上。布按三司奏闻，文皇帝不得已，以南昌封之，仍号宁王。数传至于臞仙，修真好道，礼贤下士，号为贤藩。

臞仙传惠王，惠王传靖王，靖王传康王。康王中年无子，悦院妓冯针儿，留侍宫中，呼为冯娘娘。针儿有娠，康王梦蟒蛇一条，飞入宫中，将一宫之人登时啖尽，又张口来啮康王。康王大叫一声，猛然惊醒，侍儿报冯娘娘已生世子矣。康王恶其不祥，命勿留养，遂匿于优人秦荣之家。既长，归宫，康王心终不喜，临薨时，不令入诀。[^1]

濠性聪慧，通诗史，善为歌词，然轻佻无威仪，喜兵嗜利。既袭位，愈益骄横。术士李自然言其有天子骨相，渐有异志。辇金于都下，先结交内侍李广。正德初，又结交刘瑾等八党，为之延誉。又贿买诸生，举其孝行，朝廷赐玺书褒奖。

又谋广其府基，故意于近处放火延烧，假意救灭，拆毁其房，然后抑价以买其地。又置庄于赵家园地方，多侵民业，民不能堪。每收租时，立寨聚众相守。又畜养大盗胡十三、凌十一、闵廿四等，于鄱阳湖中劫掠客商货物，预蓄军资。[^2]

先是，胡世宁为江西兵备副使，洞察其恶，乃上疏奏闻，语甚激切。宸濠亦奏世宁离间骨肉，辇金遍赂用事太监及当道大臣。都察院副都御史丛兰尤与濠密，反劾世宁狂率，拿送锦衣卫，谪戍沈阳，于是宸濠得志。凡仕江右者，俱厚其交际之礼，朝中权贵无不结交。

又这人于各处访求名士，聘为门客。锦衣千户朱宁者，小名福宁儿，云南李巡简家生子也。太监钱能镇守云南，因以为养子，名钱宁。因刘瑾得引见武宗皇帝，伏侍踢毬，以柔佞得幸，赐姓朱，冒功拜官。宁转荐伶人臧贤，亦得宠。二人招权纳贿，家累巨万，宸濠俱结为心腹。武宗皇帝屡幸臧贤之家，贤于家中造成复壁，外为木橱，橱门用锁，门内潜通密室。每每驾到，预藏宁府使者于复壁中窃听，一言一动，无不悉知。

安福县举人刘养正，字子吉，幼举神童，既中举不第，不复会试，制隐士服，以诗文自高。三司抚按折节其门，以得见为幸。濠以厚币招致，岁时馈问不绝，遂与濠昵。

李士实由翰林官至侍郎致仕，与濠为儿女亲家。士实颇有权术，以姜子牙、诸葛孔明自负，濠用为谋主。

又以丞奉刘吉、术士李自然、徐卿等，党与甚众。因武宗皇帝无子，濠谋以其子二哥为皇嗣。朱宁、臧贤与诸大阉力任其事。朝中六部九卿、科道官员亦多有为之左右者，因其事重大，未敢发言。

李士实为濠谋，通于兵部尚书陆完，题复宁府护卫，一面使南京镇守太监毕真倡率南边官员人等，保举宁王孝行。及陆完改吏部，王琼代为兵部尚书。琼策濠必反，谓陆完曰：“祖宗革去护卫，所以杜藩王不轨之谋，正是保全他处。宁王再三要复护卫，不知他要兵马何用？异日恐有他变，必累及公矣。”

陆完大悔，写书于濠，欲其自以己意缴还护卫。濠不从，借护卫为名，公然招募勇健，朝夕在府中使枪弄棒。

先生闻濠反谋，乃因其贺节之礼，使门人冀元亨往谢。元亨字惟乾，钱塘举人，为人忠信可托。先生聘为公子正宪之师，故特遣行，使探听宁王举动。

却说宸濠有意结交先生，闻元亨是先生门人，甚加礼貌，渐渐言及于外事。元亨佯为不知，与谈致知格物之学，欲以开导宁王，止其邪心。

濠大笑曰：“人痴乃至此耶！”立与绝。

元亨归赣，述于先生。

先生曰：“汝祸在此矣。汝留此，宁王必并媒孽[^3]及我。”遂遣人卫之归家。[^4]

牛头不对马嘴，亦见元亨迂腐一斑。若阳明处此，必别有一番化导开发处。

再说宁府典宝阎顺、内官陈宣、刘良，见濠所为不法，私诣京师出首。朱宁与陆完隐其事，使人报濠。濠疑承奉周仪所使，假装强盗，尽杀其家，又杀典仗查武等数百人。复辇金京师，遍赂权要，求杀阎顺等。顺等亡命远方，乃免。于是，逆谋益急。

宁王之妃娄氏，素有贤德。[^5]生下三子，大哥、三哥、四哥，宁王最敬重之。娄妃察宸濠有不轨之志，乃于饮宴中间，使歌姬进歌劝酒，欲以讽之，曲名《梧叶儿》，云：

争甚么名和利？

问甚么咱共伊？

一霎时转眼故人稀，

渐渐的朱颜易改，

看看的白发来催，

提起时好伤悲。

赤紧的可堪，

当不住白驹过隙。

宸濠听此词，有不悦之色。

娄妃问曰：“殿下对酒不乐，何也？”

宸濠曰：“我之心事，非汝女流所知。”

娄妃陪脸笑曰：“殿下贵为亲王，锦衣玉食，享用非常。若循理奉法，永为国家保障，世世不失富贵。此外，更有何心事？”

宸濠带了三分酒意，叹口气道：“汝但知小享用之乐，岂知有大享用之乐哉？”

娄妃曰：“愿闻如何是大享用、小享用。”

宸濠曰：“大享用者，身登九五之尊，治临天下，玉食万方。吾今位不过藩王，治不过数郡，此不过小享用而已，岂足满吾之愿哉？”

娄妃曰：“殿下差矣！天子总揽万几，晏眠早起，劳心焦思，内忧百姓之失所，外愁四夷之未服。至于藩王，衣冠宫室，车马仪仗，亚于天子，有丰享之奉，无政事之责，是殿下之乐过于天子也。殿下受藩镇之封，更思越位之乐。窃恐志大谋疏，求福得祸，那时悔之晩矣！”

宸濠勃然变色，掷杯于地而起。有诗为证：

造谋越位费心机，

逆耳忠言苦执迷。

天位岂容侥幸取？

一朝势败悔时迟。

娄妃复戒其弟娄伯将，勿从王为逆。伯将亦不听。宸濠起造阳春书院，僭号离宫，用酖酒毒死巡抚王哲，守臣无不悚惧。讽有司参谒，俱用朝服。各官惧其势焰，亦多从之。时鄱阳湖中屡屡失盗，尽知是宁府窃养，吞声莫诉。娄妃屡谏，不听。

兵部尚书王琼预忧其变，督责各抚臣，训兵修备。又以承奉周仪等之死，责江西抚臣严捕盗贼。南昌府获盗一伙，内有凌十一。有人认得是宁府中亲信之人，抚台孙燧密闻于王琼，宸濠使其党于狱中强劫以去。叛谋益急，约定八月乡试时，百官皆进科场，然后举兵。

王琼闻凌十一被劫，怒曰：“有此贼，正好做宁府反叛证见，如何容他劫去了？”

责令有司，立限缉获。

濠恐事泄，复讽南昌诸生，颂己贤孝，迫挟抚按具奏，为之解释。

按察副使许逵劝发兵围宁府，搜获劫盗，若拿出一二人，究出谋叛之情，请旨迫夺，免得养成其患。燧犹豫不决，被濠屡次催促，巡抚孙燧不得已，随众署名，乃别奏濠不法事，列款有据。濠亦虑及此，预布心腹勇健，假装响马于北京一路，但有江西章奏，尽行劫去。

燧七次奏本，都被拦截，不得上闻，止有保举孝行的表章。濠使心腹林华同赉上京，直达天聪。

时江彬新得宠幸，冒功封平虏伯。太监张忠与朱宁有隙，遂附江彬，每欲发宁王之事，以倾朱宁，未得其便。及保奏表至，武宗皇帝问于张忠曰：“保官好升他官职，保亲王意欲何为？”

忠对曰：“王上更无进步，其意未可测也。”

先是，宸濠结交臧贤，伪使伶人秦荣就学音乐，谢以万金及金丝宝壶一把。忽一日，武宗皇帝驾幸臧贤家，贤注酒献上。武宗皇帝见壶，惊曰：“此壶光泽巧丽，我宫中亦无此好物，汝何从得此？”

臧贤恃上之爱宠，且欲表宸濠之情，遂以实对曰：“不敢隐瞒，赖万岁洪福，此乃宁殿下所赐也。”

武宗皇帝曰：“宁叔有此好物，何不献我，乃赐汝耶？”

其时，优人中有小刘者，亦新得宠，独未得濠贿赂，心中怏怏。及大驾回宫，又夸金壶之美。

小刘笑曰：“宁殿下不思爷爷物足矣，爷爷尚思宁殿下乎？昨保举贤孝，爷爷岂遂忘之？今朱宁、臧贤日夕与宁府交通，所得宝货无算，藏纳奸细于京中，不计其数。外人无不知，独爷爷不知耳。”

武宗皇帝遂疑臧贤。有旨，遣太监萧疏搜索贤家。又降旨：各藩使人，无事不许擅留京师。试御史萧淮遂直攻宁王，并参李士实、毕真等。给事中徐之鸾、御史沈灼等连章复上，朝廷准奏。念亲亲之情，不忍加兵，遣驸马都尉崔元、都御史颜颐寿及太监赖义往谕，革其护卫。

宁府心腹林华先在复壁中，听知金壶之语，用心打探。及闻京师挨缉奸细，又有诏使遣至江西，遂于会同馆取快马，昼夜奔驰，在路才十八日，便至南昌。

其日乃是六月十三日，正宸濠诞辰，诸司入贺，濠张宴款待。林华候至席散，方才禀奏。

濠谓李士实、刘养正等曰：“凡抄解宫眷，始用驸马亲臣。今诏使远来，事可疑矣。若待科场之事，恐诏使先到，便难措手，今当如何？”

养正曰：“事急矣！明旦，诸司谢酒，便当以兵威胁之。”

士实曰：“须是假传太后密旨，如此恁般，方好。”

商量停当，时闵廿四、凌十一、吴十三等，亦以贺寿毕集。夜传密信，令各饬兵伺候。

及旦，诸司入谢，礼毕。濠出坐，立于露台之上，诈言于众曰：“昔孝宗皇帝为太监李广所误，抱养民间子。我祖宗不血食者，今十四年矣。太后有密旨，命寡人发兵讨罪，共伸大义，汝等知否？”

巡抚孙燧挺身出曰：“既然太后有旨，请出观之。”

濠大声曰：“不必多言！我今往南京去，汝愿保驾否？”

燧曰：“天无二日，民无二王，这才是大义，此外非某所知。”

濠戟手怒曰：“汝既举保我孝行，如何又私遣人诬奏我谋为不轨？如是反覆，岂知大义？”

叱左右：“与我绑了！”

按察副使许逵从下大呼曰：“孙都御史乃钦差大臣，汝反贼敢擅杀耶？”

濠怒，喝令并缚之。

逵顾燧曰：“我欲先发，公不听我言。今果受制于人，尚何言哉？”

因大骂：“宸濠逆贼，今日汝杀我等，天兵一到，你全家受戮，只在早晩！”

濠令较尉火信拽出于惠民门，斩首示众。比及娄妃闻信，急使内侍传救，已无及矣。

阳明先生有《哭孙许二公诗》二首，其一云：

丢下乌纱做一场，

男儿谁敢堕纲常。

肯将言语阶前屈，

硬着肩头剑下亡。

万古朝端名姓重，

千年地里骨头言。

史官谩把《春秋》笔，

好好生生断几行。

其二云：

天翻地覆片时间，

取义成仁死不难。

苏武坚持西汉节，

天祥不受大元官。

忠心贯日三台见，

心血凝冰六月寒。

卖国欺君李士实，

九泉相见有何颜？

时佥事潘鹏，自为御史时，先受宁王贿赂，与之交通。至是，率先叩头，呼万岁。参政王伦、季敩敩为南安知府，从先生平贼有功，升参政。惧祸，亦相继拜伏。布政使梁宸、按察使杨璋、副使唐锦、都指挥马骥，各各以目相视，不敢出声。

濠大喝曰：“顺我者生，逆我者死！”

四人不觉屈膝。镇守太监王宏、巡按御史王金、奉差主事马思聪、金山、布政使胡濂、参政程杲、刘斐、参议许效廉、黄宏、佥事赖凤、佥书郏文、以指挥，从先生征贼有功，升今任。都指挥许清、白昂初皆不屈。濠令系狱三日，俟其改口愿附，方释之。惟马思聪与黄宏终不肯服，不食而死，真忠臣也。

濠即日伪置官属，以吉暨、涂钦、万锐等为御前太监，尊李士实为太师，刘养正为国师，刘吉为监军都御史，参政王纶授兵部尚书，季敩等各加伪职，大盗闵廿四、吴十三、凌十一等俱授都指挥等官。南昌知府郑瓛、知县陈大道俱愿降，复职管事如故。其时有瑞州知府，姓王，名以方，湖广黔阳人，素知宸濠必叛，练卒葺城，为守御计。宸濠慕其才能，屡次遣人送礼，欲招致之，以方拒而不受。至是，适有公事到于省城，逆党擒送宁府。宸濠命降，以方不从，系之于狱。

宸濠又传檄远近，革去正德年号，拟改“顺德”二字。只待南京正位，即便改元。又造伪檄，指斥乘舆，极其丑诋。时濠畜养死士二万，招诱四方盗贼渠魁四万余，又分遣心腹娄伯将、王春等肆出收兵，合护卫党与并胁从之人，共六七万余人，军势甚盛。

又用江西布政司印信公文，差人遍行天下布政司，告谕亲王三司等官举兵之意，一面修理战具。此一场，闹动了江西省城百姓。后人有诗叹云：

宁藩妄想动兵戎，

枉使机关指日穷。

可叹古今兴废迹，

鄱阳湖水血流红。

是时，福州三卫军人进贵等聚众鼓噪，朝廷命阳明先生往勘。先生以六月初九日启行，亦要赶十三日与宁王拜寿，此乃是常规。临发时，参随官龙光等取敕印作一扛，留于后堂。轿出，仓卒封门，忘其所以。行至吉安，先生登崖取敕印，方省不曾带来，乃发中军官，转回赣州取扛，以此沿途迟留，待扛至方行。六月十四日午后，刚刚行至丰城，此正孙都堂、许副使遇害之日也。若非忘记敕印，迟此数日，亦在入谢班中，同与孙、许之难矣，岂非天乎？

正是万般皆是命，

果然半点不由人。

却说丰城县离省城仅一百二十里，宁王杀害守臣不过半日，便有报到丰城了。知县顾佖谒见先生，将省中之事禀知，兼述所传闻之语：“宁府已发兵千余，邀取王都堂，未知果否？”

先生分付顾佖：“你自去保守地方。那宁王反情，京师久已知道，不日大兵将至。可安慰百姓，不必忧虑，本院亦即日起兵来矣。”

顾佖辞去。

先生急召龙光，问曰：“闻顾知县语否？”

光对曰：“未闻。”

先生曰：“宁王反矣。”

龙光惊得目睁口呆。

先生曰：“事已至此，惟走为上策。自此西可入瑞州，到彼传檄起兵讨贼，别无他策。”

分付管船的快快转船，连夜行去。

艄子听说反了宁王，心胆俱裂，意不愿行，来禀道：“来时顺风顺水，今转去是上水，又是大南风，甚逆，难以移动。便要行，且待来早看风色如何。”

先生命取瓣香，亲至船头焚香，望北再拜，曰：“皇天若哀悯生灵，许王守仁匡扶社稷，愿即反风。若天心助逆，生民合遭涂炭，守仁愿先溺水中，不望余生矣。”

言与泪下，从者俱感动。祝罢，南风渐息。须臾，樯竿上小旗飘扬，已转北风。艄子又推天晩，不行。先生大怒，拔剑欲斩之，众参随跪劝，乃割其一耳。于是张帆而上。行不上二十里，日已西沉。

先生见船大行迟，使参随潜觅渔舟。先生微服过舟，惟龙光、雷济相从，止带敕印随身，其衣冠仪仗并留大船。分付参随萧禹在内，随后而至。渔舟惯在波浪出入，拽起蓬来，梭子般去了。[^1]

却说宸濠打听南赣军门起马牌，是六月初六日发的。旧规三日前发牌，算定初九日准行，如何还不见到？难道径偷过了，或者半途晓得风声，走转去了，也不可知。此人是经济之才，若得他相助，大事可就。

遂分付内官喻才，以划船数十只追之，行至地名黄土脑，属丰城县。已及大船，拿住萧禹。

禹曰：“王都爷已去久矣，拿我何益？”

喻才乃取其衣冠，回复宁王去了。正是：

鳌鱼脱却金钩去，

摆尾揺头再不来。

先生乘渔舟，径至临江，有司俱不知。先生使龙光登崖，索取轿伞。临江知府戴德孺急来迎接，款留先生入城调度。

先生曰：“临江，大江之滨，与省城相近，且居道路之冲，不可居也。”

德孺曰：“闻宁王兵势甚盛，何以御之？”

先生曰：“濠出上策，乘其方锐之气，出其不意，直趋京师，则宗社危矣。若出中策，则径攻南京，大江南北，亦被其害。但据江西省城，则勤王之师四集，鱼游釜中，不死何为？此下策矣。”

德孺曰：“以老大人明见度之，当出何策？”

先生曰：“宁王未经战阵，中情必怯。若伪为兵部恣文：‘发兵攻南昌。’彼必居守，不敢远出。旬日之间，王师四集，破之必矣！”

便已算定宁王了，办贼何有？

德孺请先生更船，先生辞之，止取黄伞以行。至新淦，于船中张伞。知县李美有将才，素练士卒，有精兵千余。至是，来迎先生，固请登城。

先生曰：“汝意甚善，然弹丸之地，不堪用武。”

![](/WangYangMingTuChuan(QuanX/images/00025.jpeg)

先生奉命查处福建乱军，以六初九发赣州，十五日至丰城黄土脑。知县顾佖遣史走报：宁府宸濠杀都御史孙燧、副使许逵，并缚各官，拘印信，放囚劫库，直取南京北上。先生吁于天，誓死讨贼。祷北风，风果北，觅渔舟以遁。濠兵追之不及。

李美具站船，先生始更舟，先后共行四昼夜，方至吉安。

知府伍文定闻先生至，大喜，急来谒见。先生欲暂回南、赣征兵。

伍文定曰：“本府兵粮俱已勉力措置，亦须老大人发号施令，不必又回，稽误时日。”

绝妙一个大帮手。若暂回南赣，局面又当一变矣。

先生乃驻扎吉安。上疏告宁府之变，请命将出师，以解东西倒悬之苦。并请留两广差满御史谢源、任希儒军前纪功。一面请致仕卿官王懋中等，与知府伍文定及门人卿官邹守益等一同商议，遵便宜之制，传檄四方，暴濠之罪状，征各郡兵勤王。又遣龙光于安福，取刘养正家小至吉安城中，厚其供给，遗书养正，以疑宁贼之心。又访着李士实家属，谬托腹心，语之曰：“吾只应敕旨聚兵为名而已，宁王事成败未卜，吾安得遽与为敌乎？”

王公精于用间。

又令参随雷济，假作南、赣打来报单，内开报兵部准令：

许泰、郄永，分领边军四万，从凤阳；

刘晖、桂勇，分领京边官军四万，从徐、淮，水陆并进；

王守仁，领兵二万，

杨旦等，领兵八万，

陈金等，领兵六万，分道夹攻南昌。

原奉机密敕旨，各军缓缓而行，只等宸濠出城，前后遮击，务在必获。[^6]

又伪作两广机密火牌，内云：

都御史颜咨奉兵部咨，率领狼达官兵四十八万，前往江西公干。

先生又自作文书，各处投递，说：

各路军马，俱于南昌取齐。本省各府县速调集军马，刻期接应。

又于丰城县张疑兵，作为接济官兵之状。又取新洤优人十余名，各将约会公文一角，并抄报，卑火牌缝于衣袂之中，厚赐路费，纵之南行，被宁府伏路小军所获，解至王府。

原来李士实、刘养正等果劝宸濠由蕲黄直趋北京，不然，亦须先据南京。根本既定，方可号召天下。宸濠初意欲听其谋，因搜优人身伴，见了督府公文，以为王师大集，旦暮且至，遂不敢出城，但多备滚木礌石，为守城之计。

不出王公所料。

李士实复言于宸濠曰：“朝廷方遣驸马，安得遽发边兵？此必守仁缓兵之计也。王负反叛之名，不务风驰雷击，而困守一隅，徐待四方兵集，必无幸矣。宜分兵一支，打九江府，若得此郡，内有二卫军，足可调用。再分兵一支，打南康府。殿下亲率大军直趋南京，先即大位。天下之贪富贵者翕然来归，大业指日可定也。”

宸濠意尚犹豫，[^7]一面打探官军消息，一面先遣闵廿四、吴十三等，各帅万人，夺官民船装载，顺流去打南康。知府陈霖遁走，城遂陷。进攻九江府，知府汪颖、知县何士凤及兵备副使曹雷亦遁，九江百姓开门以纳贼兵。闵廿四、吴十三分兵屯守，飞报捷音。

宸濠大喜曰：“出兵才数日，连得二郡，又添许多钱粮军马，吾事必成矣！”

遂遣贼将徐九宁守九江，陈贤守南康，俱冒伪太守之号。闵廿四、吴十三撤回，随大军征进。因遣使四出，招谕府属各县降者，复官如故。

恰好打探官军的回报道：“火牌报单都是军门假造出来的，各路军马并无消息。王都堂安坐吉安府中，闻说已发牌属郡，约会军马，尚未见到。”

宸濠谓投降参政季敩曰：“汝曾与王守仁同在军中，能为我往吉安招降守仁，汝功不浅。”

季敩不敢推托，即同南昌府学教授赵承芳及旗较等十二人，赍伪檄榜文，来谕吉安府，并说先生归顺宁王。

先生先有文移：

各路领哨官把守信地，如有宁府人等经过，不拘何人，即行绑送军门勘究。

敩等行至墨潭地方，被领哨官阻住。

季敩喝曰：“我乃本省参政，汝何人？敢来拦截。”

领哨官曰：“到此何事？”

季敩曰：“有宁府檄文在此。”

旗较将檄文牌面与领哨官观看，领哨官遂将旗较拿住，季敩慌忙回船逃去。

领哨官晓得参政是个大官，不敢轻动，止将旗较五名连檄榜解至军门来。

先生问：“季敩何在？”

领哨官曰：“已逃矣。”

先生叹曰：“忠臣孝子与叛臣贼子，只在一念之间。季敩向日立功讨贼，便是忠臣；今日奉贼驱使，便是叛臣。为舜为跖，毫厘千里，岂不可惜？”

先生欲将旗较斩首，思量恐有用他之处，乃发临江府监候。遂将伪檄具疏驰奏。略曰：

陛下在位一年，屡经变难，民心骚动，尚尔巡游不已，致使宗室谋动干戈。且今天下之觊觎，岂特一宁王？天下之奸雄，岂特在宗室？言及至此，懔骨寒心。昔汉武帝有轮台之悔，而天下向治；唐德宗下奉天之诏，而士民感泣。伏望皇上痛自克责，易辙改弦，罢黜奸谀，以回天下豪杰之心；绝迹巡游，以杜天下奸雄之望，则太平尚可图。臣不胜幸甚！

知府伍文定请先生出兵征进，先生曰：“彼气方锐，未可急攻。必示以自守不出之形，诱其离穴，然后尾其后而图之。先复省城，以捣其巢，彼闻，必回兵来援，我因邀而击之。兵法所谓致人而不致于人也。”

乃敛兵自守，使人打听南昌消息。

再说娄伯将回进贤家中募兵，知县刘源清捕而斩之，尽召城外巨室入城，垒其三门，誓众死守。又贼党有船数只，为首者自称七殿下，往龙津夺运船。驲丞孙天佑禀余干知县马津，津使率兵拒战，射杀数人，七殿下麾舟急退。又贼党袁义官自上流募兵百余，还过龙津，亦被天佑追杀，焚其船。濠怒，将先取进贤、余干，然后东下。

李士实曰：“若大事既定，彼将焉逃？”

濠乃止。于是，二府之民不尽从贼，皆二县三人之力也。

再说季敩自墨潭逃回，来见宁王，述旗较被擒之事。宸濠大怒，乃问王守仁出兵消息。季敩惧罪，乃答曰：“王守仁只可自守，安敢与殿下作敌？”

濠信之。

以王师未集，乃伏兵万余，命宜春王栱樤，同其子三哥、四哥，与伪大监万锐等，分付坚守省城，多设灰瓶、火炮、滚粪、石弩之类，又伏兵一枝于城外，以防突城。自与娄妃及世子大哥、宗室栱栟、刘养正、李士实、杨璋、潘鹏等，择七月初二日，发兵东下。伪封宗弟宸澅为九江王，使率百舟前导。

是早，宸濠入宫，请娄妃登舟。娄妃尚未知其意，问曰：“殿下邀妾何往？”

宸濠曰：“近日太后娘娘有旨，许各亲王往南京祭祖。我同汝一往，不久便回。”

娄妃半信半疑，只得随行。

濠登舟之时，设坛祭江，命斩端州知府王以方，以之代牲。方奠牲之时，几案忽折，以方头足自跳跃覆地，宸濠命弃之于江。

舟始发，天忽变，云色如墨，疾风暴雨，雷电大作。前舟宸澅被霆震而死，濠意不乐。

人心示儆〔如〕此，濠是〔时〕束身归罪，尚可自活。以骑虎不下，自取覆灭。愚哉！

李士实曰：“事已至此，殿下能住手否？天道难测，不足虑也。”

濠索酒痛饮，即醉卧于椅上，梦见揽镜，其头尽白如霜，猛然惊醒。唤术士徐卿问之，卿叩首称贺曰：“殿下贵为亲王，而梦头白，乃皇字也。此行取大位必矣！”

时兵众有六七万人，号为十万，尽夺官民船只装载，旌旗蔽江而下，相连六十余里，有诗为证：

杀气凄凄红日蔽，

金鼓齐鸣震天地。

艨艟压浪鬼神惊，

旌旆凌空彪虎聚。

流言管蔡似波翻，

争锋楚汉如儿戏。

难将人力胜天心，

一朝扫尽英雄气。

贼兵一路攻掠沿江各县，将及安庆，知降佥事潘鹏安庆人，先遣鹏持伪檄往安庆谕降。太守张文锦召都指挥杨锐问计，锐曰：“王都堂前有牌面来，分付紧守信地，大兵不日且至。今潘鹏来谕降，当力拒之。”

杨锐登城楼，谓潘鹏曰：“佥事乃国家宪臣，奈何为反贼奴隶传语？宁王有本事，来打安庆城便了。”

正欲激逆濠之怒。

潘鹏曰：“汝且开城门，放我进来，有话商量。”

杨锐曰：“要开门，除是逆濠自来。”

遂弯弓搭箭，欲射潘鹏。潘鹏羞惭满面而退，回报宸濠。

宸濠怒曰：“谅一个安庆，有甚难打？”

李士实谏曰：“殿下速往南都正位，何愁安庆不下？”

宸濠默然。

船过安庆城下，杨锐曰：“若宁王直走南京，便成大势，当以计留之。”

乃建旗四隅，大书“剿逆贼”三字，濠闻而恶之。锐又使军士及百姓环立城头，辱骂：“宸濠反贼，不日天兵到来，全家剿灭！”千反贼万反贼的骂。

守安庆，留宁王，全得杨锐力。后王公叙功疏，独不及锐，何耶？

宸濠在舟中听得外面喧嚷，问其缘故。

潘鹏曰：“此即指挥杨锐使军民辱骂殿下。”

宸濠大怒曰：“我且攻下安庆，杀了杨锐，然后往南京未迟。”

乃掠其西郭，遂围正观、集贤二门。濠乘黄舰，泊黄石矶，亲自督战。

潘鹏欲借宁贼以报锐仇，不知反中锐计也。

安庆城池坚固，又兼张文锦和杨锐料理已久，多积炮石及守城之器。军卫卒不满百人，乘城者皆民兵，阖户调发，老弱妇女，亦令馈饷。登城者必带石块一二，石积如山。又暑渴，置釜于城上，煮茶以饮之。贼攻城，辄投石击之，或沃以沸汤，贼不敢近。贼拥云楼，瞷城中，将乘城，城中造飞楼数十，从高射贼，贼多死。夜复募死士缒城，焚其楼。贼又置云梯数十，广二丈，高于城外，蔽以板，前后有门，中伏兵。城上束藁沃膏，燃其端，俟梯至，投其中，燥木着火即燎，贼多焚死。锐又射书贼营，谕令解散。贼兵转相传语，多有逃去者。锐又募死士，夜劫其营，贼众大扰，至晓始定。

濠问篙工曰：“此地何名？”

对曰：“黄石矶也。”

“黄石矶”音声与“王失机”相近。濠恶其言，拔剑斩之，谓其徒曰：“一个安庆，且不能克，安望金陵哉？”

于是亲自运土填堑，期在必克。

话分两头，再说先生所差探听南昌消息的，引着安庆逃回被掳船户，一同回报：“打听得宁王于七月初二日起大兵，从水路而下，见今围住安庆城攻打，势甚危急。其南昌守备甚固，闻说城外又有伏兵，未知何处。”

先生发放船户，重赏探子，着再去打探伏兵的实信回话。

众将请救安庆。

先生曰：“今九江、南康皆为贼所据，而南昌城中精悍尚且万余，食货重积。我兵若抵安庆，贼必回军死斗。安庆之兵仅足自守，必不能援我于湖中。南昌之兵绝我粮道，而九江、南康之贼合势挠摄，四方之援又不可望，大事去矣。今各郡官兵渐次齐集，先声所加，城中必已震慑。因而并力以攻省城，其势必下。既破南昌，贼先丧胆，彼欲归救根本，则安庆之围自解，而濠亦可擒矣。”

权衡利害，如指诸掌。此孙子救韩直走魏都之计。

![](/WangYangMingTuChuan(QuanX/images/00026.jpeg)

比出师，聚柴围公署。诸夫人问故。曰：“我若兵败，即以焚汝。”夫人惊泣，以大义折之而行。

遂以本月十三日，自吉安起马，与诸将刻期于十五日齐会于临江府漳澨地方。于是，各属府县兵将并至。初欲登台誓师，先生以积劳病发，勉强书一牌，呼知府伍文定、邢珣、徐琏、戴德孺四人授之。

牌上写云：

伍不用命者斩队将，队将不用命者斩副将，副将不用命者斩主将。

先生曰：“军中无戏言。此是实语，不相诳也。”

文定等皆暗暗吐舌。大军行至丰城，南昌府推官徐文英因查盘在外，独不与难。奉新知县刘守绪皆引兵壮来会，悉留军前听用。先生病亦稍可，乃分军为十三哨，各示以进攻屯守之宜。

第一哨：吉安府知府伍文定，统部下官军兵快四千四百二十一员名，进攻广润门；就留兵防守本门，直入布政司屯兵，分兵把守王府内门。

第二哨：赣州府知府邢珣，统部下官军兵快三千一百三十余员名，进攻顺化门；就留兵防守本门，直入镇守府屯兵。

第三哨：袁州府知府徐琏，统部下官军兵快三千五百三十员名，进攻惠民门；就留兵防守本门，直入按察司察院屯兵。

第四哨：临江府知府戴德孺，统部下官军兵快三千六百七十五员名，进攻永和门；就留兵防守本门，直入都察院提学分司屯兵。

第五哨：瑞州府通判胡尧元、童琦，统部下官军兵快四千员名，进攻章丘门；就留兵防守本门，直入南昌卫前屯兵。

第六哨：泰和县知县李缉，统部下官军兵快一千四百九十二员名，夹攻广润门；直入王府西门屯兵。

第七哨：新淦县知县李美，统部下官军兵快二千员名，进攻德胜门；就留兵防守本门，直入王府东门屯兵。

第八哨：中军赣州卫都指挥余恩，统部下官军兵快四千六百七十员名，进攻进贤门；直入都司屯兵。

第九哨：宁都县知县王天与，统部下官军兵快一千余员名，夹攻进贤门；就留兵防守本门，直入钟楼下屯兵。

第十哨：吉安府通判谈储，统部下官军兵快一千五百七十六员名，夹攻德胜门；直入南昌左卫屯兵。

第十一哨：万安县知县王冕，统部下官军兵快一千二百五十七员名，夹攻进贤门；就把守本门，直入阳春书院屯兵。

第十二哨：吉安府推官王暐，统部下官军兵快一千余员名，夹攻顺化门；直入南、新二县儒学屯兵。

第十三哨：抚州府通判邹琥、傅南乔，统部下官军三千余员名，夹攻德胜门；就留兵防守本门，随于城外天宁寺屯兵。[^8]

先生分拨已定，期定十九日至市汊。二十日黎明，各至信地。临发，绑不用命者数人，斩首以狥，各军无不股慄。不知所斩者，乃密取临江府监候赍伪檄之旗较也。先生权术不测，类如此。

再说宸濠攻打安庆十有八日，城中随机应变，并无挫折。宸濠正在心焦，忽接得南昌告急文书，说：“王都堂大军已至丰城，将及省下。城中军民震骇，乞作急分兵归援。”

宸濠大惊，便欲解围而归。

李士实曰：“若殿下一回，则军心离矣。”

宸濠曰：“南昌我之根本，如何不救？”

刘养正亦曰：“今安庆音问不通，破在旦夕。得了安庆，以为屯止之所，然后调集南康、九江之兵，齐救省城，官军见我兵势浩大，不战而退矣。”

濠张目视曰：“汝家属受王守仁供养，欲以南昌奉之耶？”

二人乃不敢复言。

先生先遣探卒打探得南昌伏兵千余，在新旧坟厂地方。乃使奉新县知县刘守绪同千户徐诚，领精兵四百，从间道袭之，出其不意。伏兵一时溃散，齐奔南昌城来。城中骤闻王都堂兵至，杀散伏兵，人人惊骇，传相告语，俱怀畏避之意。

二十五日五更，各哨俱照依派定信地进发。先生复申明约束：

一鼓附城，再鼓登城，三鼓不克，诛其伍，四鼓不进，诛其将。

各哨统兵官知先生军令严肃，一闻鼓声，呼噪并进。伍文定兵梯縆先登，守贼军士见军势大，皆倒戈狂走。城中喊声大振，四下鼎沸，砍开城门，各路兵俱入，遂擒宜春王栱樤及宁王之子三哥、四哥并伪太监万锐等，共千有余人。宫眷情急，纵火自焚。可怜眷属百数，化作一阵烟灰，哀哉！

火势猛烈，延烧居民房屋。先生统大队军兵入城，传令各官，分道救火，抚慰居民。火熄后，伍文定等都来参见，将捉到人犯押跪堂下。先生审明发监，封其府库，搜获原收大小衙门印信九十六颗，人心始安。于是，胁从官胡濂、原布政。刘斐、原参政。许效廉、原参议。唐锦、原副使。赖凤原佥事。及南昌知府郑瓛，同知何继周、通判张元澄、南昌知县陈大道、新建知县郑公奇，皆自投首，先生俱安慰之。有诗为证：

皖城方逞螳螂臂，

谁料洪都巢已倾。

赫赫大功成一鼓，

令人千载羡文成。

先生又打探得宁王已解安庆之围，移兵于沅子港，先分兵二万，遣凌十一、闵廿四分率之，疾趋南昌，自帅大军随后而进，时乃二十二日也。先生闻报，大集众将问计。

众皆曰：“贼势强盛，今既有省城可守，且宜敛兵入城，坚壁观衅，俟四方援兵至，然后图之。”

先生笑曰：“不然。贼势虽强，未逢大敌，惟以爵赏诱人而已。今进不得逞，退无所归，其气已消沮。若出奇兵击其惰归，一挫其锐，将不战自溃，所谓先人有夺人之心也。”

王公遇事，真是看得彻底，所以动必有功。

适抚州知府陈槐、进贤知县刘源清各引兵来助战。先生乃遣伍文定、邢珣、徐琏、戴德孺各领兵五百，分作四路并进。又遣余恩，以兵四百，往来于鄱阳湖上，诱致贼兵。又遣陈槐、胡尧元、童琦、谈储、王暐、徐文英、李美、李楫、王冕、王轼、刘守绪、刘源清等，各引兵百余，四面张疑设伏，候文定等交锋，然后合击。分布已定，乃开仓，大赈城中军民人等。又虑宗室郡王将军，或为内应生变，亲自慰谕，以安其心。出告示云：

督府示谕：省城七门内外军民杂役人等，除真正造逆不赦外，其原役宁府被胁伪授指挥、千百户、较尉等官，及南昌前卫一应从乱杂色人役，家属在省城者，仰各安居乐业，毋得逃窜。父兄子弟有能寄信本犯，迁善改过，擒获正恶，诣军门报捷者，一体论功给赏。逃回投首者，免其本罪。其有收藏军器，许尽数送官。各宜悔过，毋取灭亡。特示。[^9]

写下二十余通，发去城内城外居民及乡导人等，于七门内外，各处粘贴传布，以解散其党。

二十三日，濠先锋凌十一、闵廿四已至樵舍，风帆蔽江，前后数十里。我兵奉军令，乘夜趋进。伍文定以正兵当其前，余恩继其后，邢珣引兵绕出贼背，徐琏、戴德孺分左右翼，各自攻击，以分其势。

二十四日早，北风大起，贼兵鼓噪，乘风而前，直逼黄家渡，离南昌仅三十里。伍文定之兵才战，即佯为败走。余恩复战，亦佯退。贼得志，各船争前趋利，前后不相连。邢珣兵从后而进，直贯其中，贼船大乱。伍文定、余恩督兵乘之，徐琏、戴德孺合势夹攻，四面伏兵，纷纷扰扰，呼噪而至，满湖都是官军，正没摆布那一头处。凌十一、闵廿四不过江湖行劫，几会曾见这等战阵，心胆俱落，急教回船，贼兵遂大溃。官军追赶十余里，擒斩二千余级，凌十一中箭落水，贼徒死于水者万数。闵廿四引着残卒数千，退保八字脑，手下兵士渐渐逃散。宸濠闻败，大惧，尽发九江、南康守城之兵以益师。

先生探听的实，曰：“贼兵已撤，二郡空虚矣。不复九江，则南兵终不敢越九江以援我；不复南康，则我兵亦不能逾南康以蹑贼。”

乃遣抚州知府陈槐领兵四百，合饶州知府林瑊兵，往攻九江。适建昌知府曾玙兵亦到，即遣玙率兵四百，合广信知府周朝佐兵，往取南康。

二十五日，宸濠立赏格以激励将士。当先冲锋者，赏银千两，对阵受伤者，赏银百两，传令并力大战。其日北风更大，贼船乘风奋击。伍文定率兵打头阵，因风势不顺，被杀数十人。先生望见官军将有退却之意，急取令牌，将剑付中军官，令斩取领兵官伍文定头示众，且暗嘱云：“若能力战，姑缓之。”

文定见牌，大惊，亲握军器立于船头，督率军士，施放铳炮。风逆，火燎其须，不顾，军士皆拼命死战。邢珣等兵俱至，一齐放炮，炮声如雷震天，将宸濠副舟击破，闵廿四亦被炮打死。濠大骇，将船移动，贼遂溃败，擒斩复二千余，溺死无算。

濠乃聚兵屯于樵舍，连舟结为方阵，四面应敌。尽出金银，赏犒将士，约来日决一死敌。

先生乃密为火攻之具，使邢珣击其左，徐琏、戴德孺击其右，余恩等各官分兵四面暗伏，只望见火发，一齐合战。

二十六日早，宸濠方朝群臣，责备诸将不能力战，以致连败。喝教先将三司各官杨璋、潘鹏等十余人绑起，责他坐观成败，全不用心，欲斩之以立法。璋等立辩求免。正在争论之际，忽闻四下喊声大举。伍文定引着官军，用小船载荻，乘风纵火，火烈风猛，延烧贼船。但见：

浓烟蔼蔼，

青波上罩万道乌云；

紫焰烘烘，

绿水中布千层赤雾。

三军慌乱，

个个心惊胆裂，

撇鼓丢锣；

众将惊惶，

各各魄散魂消，

投戈弃甲。

舴艋艨艟，

一霎时变成煨烬；

旗旛剑戟，

须臾顷化作灰尘。

分明赤壁遇周瑜，

好似咸阳逢项羽。

各路伏兵望见火光，并力杀来。贼舟四面皆火，栱栟二人被火焚烧，奔出船舱，为官军所杀。王春、吴十三亦被擒获。先生使人持大牌晓谕各军，牌上写云：

逆濠已擒，诸军勿得纵杀。愿降者听。

诡言得濠，以壮我而怠敌，此先生妙用。

各军闻之，信以为然，勇气百倍。濠军莫不丧气，争觅小舟逃命。[^10]

宸濠知事不济，亦欲谋遁，与娄妃泣别曰：“昔人亡国，因听妇人之言。我为不听贤妃之言，以至如此。”

娄妃哽咽，不能出声，但云：“殿下保重，勿以妾为念。”

言毕，与宫娥数人跳下湖中而死。宸濠心如刀刺。万锐觅得划船来到，濠变服，同锐下了划船，冒着兵戈而走，还带有宫女四人。万安县知县王冕受先生密计，假装渔船数只，散伏芦苇。望见划船有些跷蹊，慌忙摇拢来看。宁王认是渔船，唤曰：“渔翁渡我，当有厚报。”

![](/WangYangMingTuChuan(QuanX/images/00027.jpeg)

二十六日，官军用火攻之。濠方朝群臣，责诘所执三司，铳声四起，四顾无兵，乃与妃嫔泣别。妃嫔争赴水死，三司走官军舟得免。万安兵遂执宁王。知县王冕执先登之旗以献俘。先生命二指挥夹扶之，置于清军察院。观者堵立，欢声动天地。

濠既下渔船，船上一声哨子，众船皆至。宸濠自知不免，亦投于水。逢浅处，立水中不死。军士用长篙挽其衣而执之。

是时，伍文定、邢珣等乘胜杀入，先擒世子大哥及宫眷等，其伪党李士实、刘养正、刘吉、屠钦、熊琼、卢![](/WangYangMingTuChuan(QuanX/images/00028.jpeg)、卢璜、丁馈、秦荣、葛江、刘勋、何镗、吴国七、火信、喻才、李自然、徐卿等数百人，前后俱被擒获，无一漏者。复执胁从王宏、原镇守太监。王金、原巡按。杨璋、原按察使。金山、原主事。程果、原参政。潘鹏、原佥事。梁宸、原布政使。郏文、马骥、白昂俱指挥。等。王纶、季敩赴水死。擒斩共三千余人，落水者二万有余，衣甲、器械、财物与浮尸横十余里。复分兵搜剿零贼于昌邑、吴城各处，擒斩殆尽。

湖口县知县章玄梅迎先生坐于城中，察院王冕解宸濠入城献功。濠望见远近街衢行伍整肃，笑曰：“此是我家事，何劳王都堂这等费心？”

既见先生，遂拱手曰：“濠做差了事，死自甘心。但娄妃每每苦谏勿叛，乃贤妃也。已投水而死，望善葬之。”

先生即遣中军官同宫监一人前往识认，只见渔舟载有一尸，周身衣服，皆用线密密缝紧。渔人疑有宝货在身，正欲搜简，就被宫监认出是娄妃，取来盛殓，埋葬于湖口县之城外，至今称为贤妃墓。

是日，众官俱来相见。先生下堂，执伍文定之手，曰：“今番破贼，足下之功居多。本院即当首列，必有不次之擢。”

文定曰：“仗圣天子洪福、老大人妙算，知府何功之有？”

先生曰：“斩阵先登，人所共知，不必过谦。”

其余邢珣、余恩等，各以温言慰劳。众人各欢喜而退。

![](/WangYangMingTuChuan(QuanX/images/00029.jpeg)

见素林公俊闻濠变，即夜遣人范锡为佛郎机铳，并抄火药方，遣两仆自莆阳裹粮，从间道冒暑昼夜行三千余里，手书勉先生竭力讨贼。比至，则濠已擒七日。先生感激泣下，以世之当其任者犹畏难巧避，而公忠诚出天性，老而弥笃，身退而忧愈深，节愈励。为《书佛郎机遗事》，[^11]命同志和之。

次日，先生正在军中整理军务，中军官报单，报道：

知府陈槐、曾玙等分兵攻南康、九江，贼兵出战，俱为官军所败。陈槐阵上斩了徐九宁，知县何士凤开门以迎王师，将城中余贼尽行诛剿。南康百姓闻官军薄城，共杀陈贤，二郡悉平。

于是，贼党俱尽。

按：宸濠自六月十四日举逆，至七月十六日被获，前后共四十二日。先生自七月十三日于吉安起马，至二十六日成功，才十有四日耳。自古勘定祸乱，未有如此之神速者。但见成功之易，不知先生擘画之妙也。

是日，门生邹守益入见，贺曰：“且喜老师成百世之功，名扬千载。”

先生曰：“功何敢言？且喜昨晩沉睡。”

盖自闻报后，晓夜焦劳，至是，始得安枕矣。

先生口占一律，云：

甲马秋惊鼓角风，

旌旗晓拂阵云红。

勤王敢在汾淮后，

恋阙真随江汉东。

群丑漫劳同吠犬，

九重端合是飞龙。

涓埃未尽酬沧海，

病懒先须伴赤松。[^12]

是日，先生传令班师，暂回省城。城中听知王师凯旋，军民聚观者不下万数。宸濠坐在小轿之中，其余贼党俱各囚车锁押。前后军兵拥卫，一个个枪刀出鞘，盔甲鲜明。才至中街，两傍看者欢声如沸，莫不以手加额，曰：“我等今日方脱倒悬之苦，皆王都爷之赐也。”

先生到察院下马，大会众官商议。除将宁王并世子郡王、将军、仪宾，伪授太师、国师、元帅、都督、指挥等官，各分别收监候解，其胁从等官，并各宗室，别行另奏。将擒斩俘获功次，发纪功。

御史谢源、伍希儒审验明白，造册。先生于三十日上捷报，据册开：

生擒首贼，一百零四名。

生擒从贼，六千一百七十五名。内审放胁从一千一百九十三名。

斩获贼级，共四千四百五十九颗。

俘获贼属男妇，二百三十八名口，宫人四十三名。

夺回被胁被掳官民人等，三百八十四员名口。

招抚畏服投首，一百九十三位名。

夺获符验一道，金玺二颗，金册二副，印信关防一百零六颗。

金并首饰，六百二十三两一钱二分；银首饰器皿，八万三千八百九十七两一钱五分零。

赃仗，一千八百九十件。

器械，一千一百九十九件。

牛，三十头；马，一百九匹；驴骡，十三头；鹿，三只。

烧毁贼船，七百四十三只。

后人有诗一绝，诵先生之功云：

指挥谈笑却莱夷，

千古何人似仲尼？

旬日之间除叛贼，

真儒作用果然奇。

# 注释

[^1]王阳明遇北风之事见《飞报宁王谋反疏》，“方尔回程，随有兵卒千余已夹江并进，前来追臣。偶遇北风大作，臣亦张疑设计，整舟安行，兵不敢逼，幸而获免。”（《王阳明全集》卷十二，第434页。）据《咨两广总制都御史杨共勤国难》，“于六月初九日自赣启行，于本月十五日行至丰城县地名黄土脑”，“各官竞阻本职，不宜轻进。本职自顾单旅危途，势难复进，方尔回程，随有兵卒千余已夹江并进来追，偶遇北风大作，本职亦张疑设计，整舟安行，兵不敢逼，幸而获免。”（《王阳明全集》卷十七，第634页。）一为向皇帝的奏折，一为与同僚的咨文，王阳明均称是偶遇北风。

据龙光所述，“是年六月十五日，公于丰城闻宸濠之变。时参谋雷济、萧禹在侍，相与拜天誓死，起兵讨贼。欲趋还吉安，南风正急，舟不能动。又痛哭告天，顷之，得北风。宸濠追兵将及，潜入小渔船，与济等同载，得脱免。”（钱德洪《征宸濠反间遗事》，《王阳明全集》卷三十九，第1626页。）

与阳明随行的雷济叙述此事较详：“夫子昔在丰城闻变，南风正急，拜天哭告曰：‘天若悯恻百万民命，幸假我一帆风！’须臾风稍定，顷之，舟人欢噪回风。济、禹取香烟试之舟上，果然。久之，北风大作。宸濠追兵将及时，夫人、公子在舟。夫子呼一小渔船自缚，敕令济、禹持米二斗，脔鱼五寸，与夫人为别。将发，问济曰：‘行备否？’济、禹对曰：‘已备。’夫子笑曰：‘还少一物。’济、禹思之不得。夫子指船头罗盖曰：‘到地方无此，何以示信？’于是又取罗盖以行。 明日至吉安城下，城门方戒严，舟不得泊岸。济、禹揭罗盖以示，城中遂欢庆曰：‘王爷爷还矣。’乃开门罗拜迎入。于是济、禹心叹危迫之时，暇裕乃如此。”（钱德洪《征宸濠反间遗事》，《王阳明全集》卷三十九，第1631页。）事后，阳明曾有诗追忆拜北风：《丰城阻风（前岁遇难于此，得北风幸免）》：“北风休叹北船穷，此地曾经拜北风。勾践敢忘尝胆地？齐威长忆射钩功。桥边黄石机先授，海上陶朱意颇同。况是倚门衰白甚，岁寒茅屋万山中。”（《王阳明全集》卷二十，第846页。）阳明晚年平思田之乱时，《重登黄土脑》：“一上高原感慨重，千山落木正无穷。前途且与停西日，此地曾经拜北风。剑气晩横秋色净，兵声寒带暮江雄。水南多少流亡屋，尚诉征求杼轴空。”（《王阳明全集》卷二十，第877页。）

[^1]:  “秦荣”应为“秦溁”。据《年谱》，“初，宁献王臞仙传惠、靖、康三王，康王久无子，宫人南昌冯氏以成化丁酉生濠。康王梦蛇入宫，啖人殆尽，心恶之，欲弗举，以内人争免，遂匿优人家，与秦溁同寝处。稍长，淫宫中。康王忧愤且死，不令入诀。弘治丙辰袭位，通书史歌词。”（《王阳明全集》卷三十四，第1391页。）
[^2]:  “胡十三”应为“吴十三”，“闵廿四”又作“闵念四”。据《擒获宸濠捷音疏》：“兼又招纳叛亡，诱致剧贼渠魁如吴十三、凌十一之属，牵引数千余众，召募四方武艺骁勇、力能拔树排关者亦万有余徒。”（《王阳明全集》卷十二，第449页。）另据《案行浙江按察司交割逆犯暂留养病》：“擒获宁王宸濠及逆党李士实、刘养正、王春等，贼首吴十三、凌十一、闵念四、吴国七、闵念八等。”（《王阳明全集》卷十七，第654页。）
[^3]:  “媒孽”，媒为酒母，孽为曲。酝酿之意，比喻构陷诬害，酿成其罪。出自《汉书·司马迁传》：“今举事一不当，而全躯保妻子之臣随而媒孽其短，仆诚私心痛之。”臣瓒曰：“媒谓遘合会之，孽谓为生其罪舋也。”颜师古曰：“媒如媒娉之媒，孽如曲孽之孽。一曰齐人谓曲饼为媒也。”（《汉书》卷六十二，中华书局，1962 年，第 2729—2731 页。）│131│
[^4]:  冀元亨，湖广常德府武陵县举人，王阳明谪戍龙场，冀元亨曾从讲学。阳明至南赣，延之教子。“偶值宸濠饰诈要名，礼贤求学，本职因使本生乘机往见宸濠，冀得因事纳规，开陈大义，沮其邪谋；如其不可劝喻，亦因得以审察动静，知其叛逆迟速之机，庶可密为御备。本生既与相见，议论大相矛盾，宸濠以本职所遣，一时虽亦含忍遣发，而毒怒不已，阴使恶党，四出访缉，欲加陷害；本生素性愿恪，初不之知，而本职风闻其说，当遣密从间道潜回常德，以避其祸。”（《咨六部伸理冀元亨》，《王阳明全集》卷十七，第673页。）另据《书佛郎机遗事》：“初，予尝使门人冀元亨者因讲学说濠以君臣大义，或格其奸。濠不怿，已而滋怒，遣人阴购害之。冀辞予曰：‘濠必反，先生宜早计。’遂遁归。”（《王阳明全集》卷二十四，第1015页。）
[^5]:  娄妃为阳明的启蒙老师娄谅之女，据《年谱》：“娄为谅女，有家学，故处变能自全。”（《王阳明全集》卷三十四，第 1398 页。）
[^6]:  “陈金”，应为“秦金”。事见钱德洪《征宸濠反间遗事》，《王阳明全集》卷三十九，第1627页。
[^7]:  宸濠一疑，为阳明赢得了战机。据龙光对钱德洪所言，“昔夫子写杨公火牌将发时，雷济问曰：‘宁王见此恐未必信。’曰：‘不信，可疑否？’对曰：‘疑则不免。’夫子笑曰：‘得渠一疑，彼之大事去矣。’既而叹曰：‘宸濠素行无道，残害百姓，今虽一时从逆者众，必非本心，徒以威劫利诱，苟一时之合耳。纵使奋兵前去，我以问罪之师徐蹑其后，顺逆之势既判，胜负预可知也。但贼兵早越一方，遂破残一方民命。虎兕出柙，收之遂难。为今之计，只是迟留宸濠一日不出，则天下实受一日之福。’”（钱德洪《征宸濠反间遗事》，《王阳明全集》卷三十九，第1630页。）
[^8]:  第五哨“章丘门”应为“章江门”，第六哨“李缉”应为“李楫”。据王阳明《牌行各哨统兵官进攻屯守》，分军为十二哨，其中第七哨分列“李美”与“余恩”；冯梦龙将“余恩”列为第八哨，以后依次相差一哨。（《王阳明全集》卷十七，第642—643页。）另见《江西捷音疏》，《王阳明全集》卷十二，第441—442页。
[^9]:  《告七门从逆军民》，《王阳明全集》卷十七，第645页。
[^10]:  “夫子应变之神真不可测。时官兵方破省城，忽传令造免死木牌数十万，莫知所用。及发兵迎击宸濠于湖上，取木牌顺流放下。时贼兵既闻省城已破，胁从之众俱欲逃窜无路，见水浮木牌，一时争取，散去不计其数。二十五日，贼势尚锐，值风不便，我兵少挫。夫子急令斩取先却者头。知府伍文定等立于铳炮之间，方奋督各兵，殊死抵战。贼兵忽见一大牌书：‘宁王已擒，我军毋得纵杀！’一时惊扰，遂大溃。”（钱德洪《征宸濠反间遗事》，《王阳明全集》卷三十九，第1631页。）
[^11]:  《书佛郎机遗事》，《王阳明全集》卷二十四，第1014—1015页。
[^12]:  《鄱阳战捷》，《王阳明全集》卷二十，第830页。