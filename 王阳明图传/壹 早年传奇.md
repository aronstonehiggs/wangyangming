   

# 壹

# 早年传奇

   

如今且说‘道学’二字，道乃道理，学乃学问。有道理，便有学问，不能者待学而能，不知者待问而知，问总是学，学总是道，故谓之道学。

诗曰：

绵绵圣学已千年，

两字良知是口传。

欲识浑沦无斧凿，

须知规矩出方圆。

不离日用常行内，

直造先天未画前。

握手临歧更何语？

殷勤莫愧别离筵！[^1]这首诗，乃是国朝一位有名的道学[^2]先生别门生之作。那位道学先生姓王，双名守仁，字伯安，学者称为阳明先生，乃浙江省绍兴府余姚县人也。如今且说“道学”二字，道乃道理，学乃学问。有道理，便有学问，不能者待学而能，不知者待问而知，问总是学，学总是道，故谓之道学。且如鸿蒙之世，茹毛饮血，不识不知，此时尚无道理可言，安有学问之名？自伏羲始画八卦，制文字，泄天地之精微，括人事之变化，于是学问渐兴。据古书所载：黄帝学于太真，颛帝学于录图，帝喾学于赤松子，尧学于君畴，舜学于务成昭，禹学于西王国，汤学于伊尹，文王学于时子思，武王学于尚父，成王学于周公。这几个有名的帝王，天纵聪明，何所不知，何所不能？只为道理无穷，不敢自足，所以必须资人讲解，此乃道学渊源之一派也。自周室东迁，教化渐衰，处士横议，天生孔圣人出来，删述六经，表章五教[^3]，上接文、武、周公之脉，下开百千万世之绪，此乃帝王以后第一代讲学之祖。

汉儒因此立为经师：《易经》有田何、丁宽、孟喜、梁丘贺等，《书经》有伏胜、孔安国、刘向、欧阳高等，《诗经》有申培、毛公、王吉、匡衡等，《礼经》有大戴、小戴、后苍、高堂生等，《春秋》有公羊氏、穀梁氏、董仲舒、眭弘等。各执专经，聚徒讲解。当时明经行修者，荐举为官，所以人务实学，风俗敦厚。

及唐以诗赋取士，理学遂废，惟有昌黎伯韩愈，独发明道术，为一代之大儒。至宋太祖崇儒重道，后来真儒辈出，为濂洛关闽之传。濂以周茂叔为首，洛以二程为首，关以张横渠为首，闽以朱晦庵为首，于是理学大著。许衡、吴澄当胡元腥世，犹继其脉。

迄于皇明，薛瑄、罗伦、章懋、蔡清之徒，皆以正谊明道、清操劲节相尚，生为名臣，没载祀典，然功名事业，总不及阳明先生之盛。即如讲学一途，从来依经傍注，惟有先生揭“良知”二字为宗，直抉千圣千贤心印，开后人多少进修之路。只看他一生行事，横来竖去，从心所欲，勘乱解纷，无不底绩，都从良知挥霍出来。真个是卷舒不违乎时，文武惟其所用，这才是有用的学问，这才是真儒。所以国朝道学，公论必以阳明先生为第一。有诗为证：

世间讲学尽皮肤，

虚誉虽隆实用无。

养就良知满天地，

阳明才是仲尼徒。

且说阳明先生之父，名华，字德辉，别号龙山公，自幼警敏异常。六岁时，与群儿戏于水滨，望见一醉汉濯足于水中而去。公先到水次，见一布囊，提之颇重，意其中必有物，知是前醉汉所遗，酒醒必追寻至此，犹恐为他儿所见，乃潜投于水中。

群儿至，问：“汝投水是何物？”

公谬对曰：“石块耳。”

群儿戏罢，将晩餐，拉公同归。公假称腹痛不能行，独坐水次而守之。少顷，前醉汉酒醒，悟失囊，号泣而至。

还金，廉士所能也。出于六岁儿，异矣。尤异处在保全此金以待客。

公起迎，问曰：“汝求囊中物耶？”

醉汉曰：“然。童子曾见之否？”

公曰：“吾恐为他人所取，为汝藏于水中。汝可自取。”

醉汉取囊，解而视之，内裹白金数锭，分毫不动。

醉汉大惊曰：“闻古人有还金之事，不意出自童子。”

简一小锭为谢曰：“与尔买果饵吃。”

公笑曰：“吾家岂乏果饵而需尔金耶？”

奔而去。归家，亦绝不言于父母。[^4]

年七岁，母岑夫人授以句读。值邑中迎春，里中儿皆欢呼出观，公危坐，读书不辍。

岑夫人怜之，谓曰：“儿可出外暂观，再读不妨。”

公拱手对曰：“观春不若观书也。”

岑夫人喜曰：“是儿他日成就殆不可量！”

自此，送乡塾就学，过目辄不忘。同学小儿所读书，经其耳，无不成诵。

年十一，从里师钱希宠，初习对句，辄工。月余，学为诗，又月余，学为文，出语惊人。为文两月，同学诸生虽年长，无出其右者。

钱师惊叹曰：“一岁之后，吾且无以教汝矣！”

值新县令出外拜客，仆从甚盛，在塾前喝道而过。同学生停书，争往出观，公据案朗诵不辍，声琅琅达外。

钱师止之曰：“汝不畏知县耶？”

公对曰：“知县亦人耳，吾何畏？况读书未有罪也。”

钱师语其父竹轩翁曰：“令公子德器如此，定非常人！”[^5]年十四，学成，假馆于龙泉寺。寺有妖祟，每夜出，抛砖弄瓦，往时借寓读书者咸受惊恐，或发病，不敢复居。公独与一苍头[^6]寝处其中，寂然无声。僧异之，乘其夜读，假以猪尿泡涂灰粉，画眉眼其上，用芦管透入窗棂，嘘气涨泡，如鬼头形。僧口作鬼声，欲以动公。公取床头小刀刺泡，泡气泄。僧拽出，公投刀，复诵读如常，了不为异。闻者皆为缩舌。[^7]

![](/WangYangMingTuChuan(QuanX/images/00003.jpeg)

十二年丙申，先生五岁，尚未能言。一日，与群儿戏，见一异人过，熟目之而去。先生追蹑里许，异人愕然，还见竹轩翁曰：“好个小孩儿，可惜叫破了。”

娶夫人郑氏于成化七年，怀娠凡十四月，岑夫人梦神人衣绯腰玉，于云中鼓吹，送一小儿来家。比惊醒，闻啼声，侍女报郑夫人已产儿，儿即阳明先生也。[^8]竹轩公初取名曰“云”，乡人因指所生楼曰“瑞云楼”。云五岁，尚不能言。一日，有神僧过之，闻奶娘呼名，僧摩其顶曰：“好个小儿，可惜道破了。”竹轩翁疑梦不当泄，乃更名守仁。是日遂能言。[^9]

且祖父所读书，每每口诵，讶问曰：“儿何以能诵？”

对曰：“向时虽不言，然闻声已暗记矣。”

其神契如此。

有富室闻龙山公名，迎至家园馆谷。忽一夜，有美姬造其馆，华惊避。

美姬曰：“勿相讶，我乃主人之妾也。因主人无子，欲借种于郎君耳。”

公曰：“蒙主人厚意留此，岂可为此不肖之事？”

姬即于袖中出一扇，曰：“此主人之命也。郎君但看扇头字，当知之。”

公视扇面，果主人亲笔，书五字，曰：“欲借人间种。”

公援笔添五字于后，曰：“恐惊天上神。”

厉色拒之。姬怅怅而去。

公既中乡榜，明年会试，前富室主人延一高真[^10]设醮祈嗣，高真伏坛，遂睡去，久而不起。既醒，主人问其故。

![](/WangYangMingTuChuan(QuanX/images/00004.jpeg)

十五年己亥，先生八岁，大父竹轩翁授以《曲礼》，过目成诵。一日，忽诵竹轩翁所尝读书，翁惊问之。曰：“闻公公读时，吾言虽不能出口，已默记矣。”

高真曰：“适梦捧章至三天门，遇天上迎状元榜，久乃得达，故迟迟耳。”

主人问：“状元为谁？”

高真曰：“不知姓名。但马前有旗二面，旗上书一联云：‘欲借人间种，恐惊天上神。’”

主人默然大骇。

时成化十七年辛丑之春也。未几，会试报至，公果状元及第。阳明先生时年十岁矣。

次年壬寅，公在京师，迎养其父竹轩翁，翁因携先生同往。过金山寺，竹轩公与客酣饮，拟作诗，未成。先生在旁索笔。

竹轩翁曰：“孺子亦能赋耶？”

先生即书四句云：

金山一点大如拳，

打破维扬水底天。

醉倚妙高楼上月，

玉箫吹彻洞龙眠。

坐客惊异，咸为起敬。少顷，游蔽月山房[^11]，竹轩公曰：“孺子还能作一诗否？”

先生应声吟曰：

山近月远觉月小，

便道此山大于月。

若人有眼大如天，

还见山小月更阔。

![](/WangYangMingTuChuan(QuanX/images/00005.jpeg)

十八年壬寅，竹轩公以龙山公辛丑及第，携先生之京。过金山，与客酣饮，拟赋金山诗。先生即应声曰：“金山一点大如拳，打破维扬水底天。醉倚妙高台上月，玉箫吹彻洞龙眠。”客欲试之，命赋蔽月山房，即随应曰：“山近月远觉月小，便道此山大于月。若人有眼大如天，还见山小月更阔。”

坐客谓竹轩翁曰：“令孙声口，俱不落凡。想他日定当以文章名天下。”

先生曰：“文章小事，何足成名？”

众益异之。

十二岁，在京师就塾师，不肯专心诵读。每潜出，与群儿戏，制大小旗帜，付群儿持立四面，自己为大将，居中调度，左旋右转，略如战阵之势。龙山公出，见之，怒曰：“吾家世以读书显，安用是为？”

先生曰：“读书有何用处？”

龙山公曰：“读书则为大官，如汝父中状元，皆读书力也。”

先生曰：“父中状元，子孙世代还是状元否？”

龙山公曰：“止我一世耳。汝若要中状元，还是去勤读。”

先生笑曰：“只一代，虽状元，不为希罕。”

父益怒，朴责之。

先□□□□，又尝问塾师曰：“天下何事为第一等人？”

塾师曰：“嵬科高第，显亲扬名，如尊公，乃第一等人也。”

先生吟曰：“嵬科高第时时有，岂是人间第一流？”

塾师曰：“据孺子之见，以何事为第一？”

先生曰：“惟为圣贤方是第一！”

龙山公闻之，笑曰：“孺子之志，何其奢也！”

世爵、大儒福德，俱自幼而定。

先生一日出游市上，见卖雀儿者，欲得之，卖雀者不肯与，先生与之争。有相士号麻衣神相，一见先生，惊曰：“此子他日大贵，当建非常功名！”

乃自出钱，买雀以赠先生，因以手抚其面曰：“孺子记吾言：

须拂领，其时入圣境；

须至上丹台，其时结圣胎；

须至下丹田，其时圣果圆。”

又嘱曰：“孺子当读书自爱，吾所言将来必有应验。”

言讫遂去。

先生感其言，自此潜心诵读，学问日进。

十三岁，母夫人郑氏卒。先生居丧，哭泣甚哀。父有所宠小夫人，待先生不以礼。先生游于街市，见有缚鸮鸟一只求售者，先生出钱买之，复怀银五钱，赠一巫妪，授以口语：“见庶母，如此恁般。”

先生归，将鸮鸟潜匿于庶母床被中。母发被，鸮冲出，绕屋而飞，口作怪声。小夫人大惧，开窗逐之，良久方去。俗忌野鸟入室，况鸮乃恶声之鸟，见者以为不祥。又伏于被中，曲房深户，重帷锦衾，何自而入，岂不是大怪极异之事？先生闻房中惊诧之声，佯为不知，入问其故，小夫人述言有此怪异。

先生曰：“何不召巫者询之？”

小夫人使人召巫妪，巫妪入门，便言家有怪气。

既见小夫人，又言：“夫人气色不佳，当有大灾晦至矣。”

小夫人告以发被得鸮鸟之异，巫妪曰：“老妇当问诸家神。”

即具香烛，命小夫人下拜。索钱楮[^12]，焚讫，妪即谬托郑夫人附体，言曰：“汝待我儿无礼，吾诉于天曹，将取汝命！适怪鸟，即我所化也。”

小夫人信以为真，跪拜无数，伏罪悔过，言：“此后再不敢！”

良久，媪苏曰：“适见先夫人，意色甚怒，将托怪鸟啄尔生魂，幸夫人许以改过，方才升屋檐而去。”

小夫人自此待先生加意有礼。

先生尚童年，其权术已不测如此矣。

先生十四岁，习学弓马，留心兵法，多读韬钤[^13]之书，尝曰：

儒者患不知兵。仲尼有文事，必有武备。区区章句之儒，平时叨窃富贵，以词章粉饰太平，临事遇变，束手无策，此通儒之所羞也。

十五岁，从父执父辈谓之父执。游居庸三关，慨然有经略四方之志。一日，梦谒伏波将军庙，汉马援封伏波将军。赋诗曰：

卷甲归来马伏波，

早年兵法鬓毛皤。

云埋铜柱雷轰折，

六字题文尚不磨。[^14]其时地方水旱，盗贼乘机作乱，畿内有石英、王勇，陕西有石和尚、刘千斤，屡屡攻破城池，劫掠府库，官军不能收捕。先生言于龙山公：“欲以诸生上书，请效终军故事。[^15]愿得壮卒万人，削平草寇，以靖海内。”

龙山公曰：“汝病狂耶！书生妄言取死耳！”

先生乃不敢言，于是益专心于学问。[^16]

弘治元年，先生十七岁，归余姚，遂往江西就亲，所娶诸氏夫人，乃江西布政司参议诸养和公之女也。既成婚官署中，一日信步出行，至许旌阳铁柱宫，于殿侧遇一道者，庞眉皓首，盘膝静坐。先生叩曰：“道者何处人？”

道者对曰：“蜀人也，因访道侣至此。”

先生问：“其寿几何？”

对曰：“九十六岁矣。”

问其姓，对曰：“自幼出外，不知姓名。人见我时时静坐，呼我曰‘无为道者’。”

先生见其精神健旺，声如洪钟，疑是得道之人，因叩以养生之术。道者曰：“养生之诀，无过一静。老子清净，庄生逍遥，惟清净而后能逍遥也。”

因教先生以导引之法。先生恍然有悟，乃与道者闭目对坐，如一对槁木，不知日之已暮，并寝食俱忘之矣。

诸夫人不见先生归署，言于参议公，使衙役遍索，不得。至次日天明，始遇之于铁柱宫中，隔夜坐处尚未移动也。衙役以参议命促归，先生呼道者与别。

道者曰：“珍重珍重。二十年后，当再见于海上也。”[^17]先生回署。署中蓄纸最富，先生日取学书，纸为之空，书法大进。先生自言：“吾始学书，对模古帖，止得字形。其后不轻落纸，凝思于心，久之，始通其法。明道程先生有曰：‘吾作字甚敬，非是要字好，只此是学。’夫既不要字好，所学何事？只‘不要字好’一念，亦是不敬。”[^18]

闻者叹服。

便能参驳先儒，识见超异。

明年己酉，先生十八岁。是冬，与诸夫人同返余姚。行至广信府上饶县，谒道学娄一斋，名谅。语以宋儒格物致知之义，谓圣人必可学而至。[^19]先生深以为然。自是，奋然有求为圣贤之志。平日好谐谑豪放，此后每每端坐省言，曰：“吾知过矣。蘧伯玉行年五十，而知四十九之非，何其晩也！”[^20]弘治五年壬子，先生年二十一岁，竹轩翁卒于京师，龙山公奉其丧以归。[^21]

是秋，先生初赴乡试场中。夜半，巡场者见二巨人：一衣绯，一衣绿，东西相向立，大声言曰：“三人好做事。”言讫，忽不见。及发榜，先生与孙忠烈燧、胡尚书世宁同举。其后，宁王宸濠之变，胡发其奸，孙死其难，先生平其乱，人以为“三人好做事”，此其验也。

明年癸丑春，会试下第。宰相李西涯讳东阳，时方为文章主盟，服先生之才，戏呼为来科状元。丙辰，再会试，复被黜落。[^22]同寓友人以不第为耻，先生曰：“世情以不得第为耻，吾以不得第动心为耻。”友人服其涵养。时龙山公已在京任，先生遂寓京中。

明年丁巳，先生年二十六岁。边任报紧急，举朝仓皇，推择将才，莫有应者。先生叹曰：“武举之设，仅得骑射击刺之士，而不可以收韬略统驭之才。平时不讲将略，欲备仓卒之用，难矣！”

于是留情武事。凡兵家秘书，莫不精研熟讨。每遇宾客宴会，辄聚果核为阵图，指示开阖进退之方。一夕，梦威宁伯王越，解所佩宝剑为赠。既觉，喜曰：“吾当效威宁，以斧钺之任，垂功名于竹帛，吾志遂矣！”

![](/WangYangMingTuChuan(QuanX/images/00006.jpeg)

尝梦王威宁伯遗以弓矢宝剑，后差筑威宁坟，其家果赠，如所梦。梦南征，谒马伏波庙，题诗曰：“卷甲归来马伏波，早年兵法鬓毛皤。云埋铜柱雷轰折，六字题文尚不磨。”及征田州，果验。

弘治十二年己未，先生中会试第二名，时年二十八岁，廷试二甲，以工部观政进士受命，往浚县督造威宁伯坟。[^23]

先生一路不用肩舆，日惟乘马，偶因过山，马惊，先生坠地吐血，从人进轿，先生仍用马。盖以此自习也。

既见威宁子弟，问先大夫用兵之法，其家言之甚悉。先生即以兵法部署造坟之众，凡在役者更番休息，用力少，见功多，工得速完。其家致金帛为谢，先生固辞不受，后乃出一宝剑相赠，曰：“此先大夫所佩也。”先生喜其与梦相符，遂受之。

如此，方用世实。

复命之日，值星变，达虏方犯边，朝廷下诏求直言。先生上言边务八策，言极剀切。[^24]

明年，授官刑部主事。又明年，奉命审录江北，多所平反，民称不冤。

事毕，遂游九华山，历无相、化城诸寺，到必经宿。时道者蔡蓬头踞坐堂中，衣服敞陋，若颠若狂。先生心知其异人也，以客礼致敬，请问：“神仙可学否？”

蔡摇首曰：“尚未尚未。”

有顷，先生屏去左右，引至后亭，再拜，复叩问之。

蔡又摇首曰：“尚未尚未。”

先生力恳不已，蔡曰：“汝自谓拜揖尽礼，我看你一团官相，说甚神仙！”

先生大笑而别。

游至地藏洞，闻山岩之巅有一老道，不知姓名，坐卧松毛，不餐火食。先生欲访之，乃悬崖扳木而上，直至山巅。老道踡足熟睡，先生坐于其傍，以手抚摩其足。久之，老道睡方觉，见先生，惊曰：“如此危险，安得至此？”

![](/WangYangMingTuChuan(QuanX/images/00007.jpeg)

上边务八事：曰蓄材以备急，曰舍短以用长，曰简师以省费，曰屯田以足食，曰行法以振威，曰敷恩以激怒，曰捐小以全大，曰严守以乘弊。其言今之大患，在于为大臣者外托慎重老成，而内为固禄希宠之计；为左右者内挟交蟠壅蔽，而外肆招权纳贿之恶。忧时者谓之迂狂，进言者目以浮躁。尤为剀切。

先生曰：“欲与长者论道，不敢辞劳也。”

因备言佛老之要，渐及于儒，曰：“周濂溪、程明道是儒者两个好秀才。”又曰：“朱考亭是个讲师，只未到最上一乘。”[^25]

先生喜其谈论，盘桓不能舍。次日再往访之，其人已徙居他处矣。有诗为证：

路入岩头别有天，

松毛一片自安眠。

高谈已散人何处，

古洞荒凉散冷烟。[^26]

弘治十五年，先生至京复命。京中诸名士俱以古文相尚，立为诗文之社，来约先生。先生叹曰：“吾焉能以有限精神，作此无益之事乎？”遂告病归余姚，筑室于四明山之阳明洞。

洞在四明山之阳，故曰阳明。山高一万八千丈，周二百一十里，《道经》第九洞天也。为峰二百八十有二，其中峰曰芙蓉峰，有汉隶刻石于上，曰“四明山心”。其右有石窗，四面玲珑如户牖，通日月星辰之光。先生爱其景致，隐居于此，因自号曰“阳明”。[^1]

思铁柱宫道者之言，乃行神仙导引之术。月余，觉阳神自能出入，未来之事，便能前知。[^27]一日静坐，谓童子曰：“有四位相公来此相访，汝可往五云门迎之。”

![](/WangYangMingTuChuan(QuanX/images/00008.jpeg)

时太原乔宇，广信江俊，河南李梦阳、何景明，姑苏顾璘、徐禛卿，山东边贡，泰州储瓘，俱以才名相知，为古诗文。先生一日叹曰：“吾安能以有限精神为无用虚文？”遂告病归，辟阳明洞旧基为书屋，究仙经秘旨。久之，忽能预知。王思裕等四人自云门来访，先生命仆买果肴以候，历语其过涧摘桃花踪迹，四人以为得道。久之，悟曰：“此弄精魂，非道也。”

童子方出五云门，果遇王思舆等四人，乃先生之友也。[^28]童子述先生遣迎之意。四人见先生，问曰：“子何以预知吾等之至？”

先生笑曰：“只是心清。”

四人大惊异。述于朋辈，朋辈惑之。往往有人来叩先生以吉凶之事，先生言多奇中。

忽然悟曰：“此簸弄精神，非正觉也。”

遂绝口不言，思脱离尘网，超然为出世之事。惟祖母岑太夫人与父龙山公在念，不能忘情，展转踌躇，忽又悟曰：“此孝弟一念，生于孩提，此念若可去，断灭种性矣。此吾儒所以辟二氏。”

乃复思三教之中，惟儒为至正，复翻然有用世之志。

明年，迁寓于钱塘之西湖。怎见得西湖景致好处？有《四时望江南词》为证：

西湖景，

春日最宜晴。

花底管弦公子宴，

水边罗绮丽人行，

十里按歌声。

西湖景，

夏日正堪游。

金勒马嘶垂柳岸，

红妆人泛采莲舟，

惊起水中鸥。

西湖景，

秋日更宜观。

桂子冈峦金谷富，

芙蓉洲渚彩云间，

爽气满前山。

西湖景，

冬日转清奇。

赏雪楼台评酒价，

观梅园圃订春期，

共醉太平时。[^29]

又有林和靖先生《咏西湖》诗一首：

混元神巧本无形，

幻出西湖作画屏。

春水净于僧眼碧，

晩山浓似佛头青。

栾栌粉堵摇鱼影，

兰社烟丛阁鹭翎。

往往鸣榔与横笛，

斜风细雨不须听。[^30]

那西湖，又有十景，那十景？

苏堤春晓、

平湖秋月、

曲院风荷、

断桥残雪、

雷峰夕照、

南屏晩钟、

雨峰出云、

三潭印月、

柳浪闻莺、

花港观鱼。

先生寓居西湖，非关贪玩景致。那杭州乃吴越王钱氏及故宋建都之地，名山胜水，古刹幽居，多有异人栖止。先生遍处游览，冀有所遇。

一日，往虎跑泉游玩，闻有禅僧坐关三年，终日闭目静坐，不发一语，不视一物。先生往访，以禅机喝之曰：“这和尚终日口巴巴说甚么？终日眼睁睁看甚么？”

其僧惊起作礼，谓先生曰：“小僧不言不视，已三年于兹。檀越却道口巴巴说甚么，眼睁睁看甚么，此何说也？”

![](/WangYangMingTuChuan(QuanX/images/00009.jpeg)

十七年甲子春，居阳明洞。夏，山东聘主考试，梓文咸出先生手笔。展胸中素蕴，一洗陈言虚套之习，五策举可措诸用，海内传以为式。登泰山，作《泰山高》，有：“瞻眺门墙，仿佛室堂。三千之下，许占末行。”[^31]

先生曰：“汝何处人？离家几年了？”

僧答曰：“某河南人，离家十余年矣。”

先生曰：“汝家中亲族还有何人？”

僧答曰：“止有一老母，未知存亡。”

先生曰：“还起念否？”

僧答曰：“不能不起念也。”

先生曰：“汝既不能不起念，虽终日不言，心中已自说着；终日不视，心中已自看着了。”

绝妙禅理。

僧猛省，合掌曰：“檀越妙论，更望开示！”

先生曰：“父母天性，岂能断灭？你不能不起念，便是真性发现。虽终日呆坐，徒乱心曲。俗语云：‘爹娘便是灵山佛，不敬爹娘敬甚人？’”[^32]

言之未毕，僧不觉大哭起来，曰：“檀越说得极是，小僧明早便归家，省吾老母。”

次日，先生再往访之，寺僧曰：“已五鼓负担还乡矣。”

先生曰：“人性本善，于此僧可验也。”

于是益潜心圣贤之学。

读朱考亭语录，反复玩味，又读其《上宋光宗疏》，有曰：“居敬持志，为读书之本；循序致精，为读书之法。”[^33]

掩卷叹曰：“循序致精，渐渍洽浃，使物理与吾心混合无间，方是圣贤得手处。”

于是从事于格物致知。每举一事，旁喻曲晓，必穷究其归，至于尽处。

弘治十七年甲子，山东巡按御史陆偁重先生之名，遣使致聘，迎主本省乡试。先生应聘而往，得穆孔晖为解元，后为名臣。[^34]是省全录，皆出先生之手。

![](/WangYangMingTuChuan(QuanX/images/00010.jpeg)

十八年乙丑，甘泉湛公若水为庶吉士，先生一见定交，以倡圣学为志。尝赠甘泉有：“幼不学问，陷溺于邪僻者二十年，而始究心于老、释。赖天之灵，始沿周、程求之，若有得焉。自得友于湛子而后志益坚，毅然若不可遏。”[^35]

徐爱，字曰仁，居余姚马堰，娶先生女弟，受学甚蚤。沉潜而笃信，记《传习录》示同志。年三十二以没。尝梦瞿昙拊其背曰：“子与颜子同德，亦与颜子同寿。”

其年九月，改兵部武选司主事。先生往京都赴任，谓学者溺于词章记诵之末，不知身心之学为何等，于是首倡讲学之事。闻者兴起，于是从学者众，先生俨然以师道自任。同辈多有议其好名者，惟翰林学士湛甘泉讳若水。深契之，一见定交，终日相与谈论，号为莫逆。[^36]

# 注释

[^1]据毛奇龄所言：“公晚爱会稽山阳明洞，名因号阳明子。按会稽山即苗山，并无洞壑。凡禹井、禹穴、阳明洞类，只是石罅，并无托足处。旧诬以道人授书洞中，固大妄。今作传者且曰讲学阳明洞，则妄极矣。”（《王文成传本》卷一，第1—2页。）阳明洞是在冯梦龙所讲的四明山，还是在毛奇龄所言的会稽山？由此引发出阳明洞是否属实及阳明之号的问题。

冯梦龙对于四明山的描述多引自梅福《四明山记》，明代戴洵亲自勘验，有《四明辨并诗》（《明文海》卷一百一十三）。据《年谱》，正德八年（1513），王阳明“从上虞入四明，观白水，寻龙谷之源”，遂自宁波还余姚。（《王阳明全集》卷三十三，第1363页。）白水即白水冲，与龙谷均在四明山。据《云笈七签》，道家三十六小洞天中第九为四明山洞，周回一百八十里，名曰丹山赤水天，在越州上余县；第十为会稽山洞，周回三百五十里，名曰阳明洞，在古越州山阴县。（《洞天福地》，《云笈七签》卷二十七，中华书局，2003年，第613页。）道家的阳明洞在会稽山，而非在四明山。

据黄绾《阳明先生行状》，“养病归越，辟阳明书院”（《阳明先生行状》，《王阳明全集》卷三十八，第1556页），邹守益谓“辟阳明洞旧基为书屋”，黄绾与邹守益均为阳明重要弟子，此言可信度高。禹井、禹穴、阳明洞俱在会稽山，毛奇龄所言“禹井、禹穴、阳明洞只是石罅，并无托足处”，阳明洞的大小并不重要，关键在于王阳明是否在阳明洞附近造书屋、建书院。

陈来先生认为下文提及的五云门为绍兴府的正东门，与山阴为邻的萧山湘湖“去阳明洞方数十里”等证据，足以证明阳明洞在会稽山无疑。（陈来《有无之境：王阳明哲学的精神》，人民出版社，1991年，第369页。）“已卜居萧山之湘湖，去阳明洞方数十里耳。书屋亦将落成，闻之喜极。诚得良友相聚会，共进此道，人间更复有何乐！”（《与王纯甫》，《王阳明全集》卷四，第174页。）此信下注明“壬申”（1512），距阳明建阳明洞已过去十二年，在此之前，阳明应居于阳明洞的旧基。此处阳明本人所讲是建设书屋，由此更印证了黄绾与邹守益之言。

另据王华的门人陆深所言：“正德壬申秋，以使事之余，迂道拜先生于龙山里第。扁舟载酒，相与游南镇诸山，乃休于阳明洞天之下，执手命之曰：‘此吾儿之志也。大业日远，子必勉之。’”（《海日先生行状》，《王阳明全集》卷三十八，第1554页。）王华与陆深所游阳明洞天应该是新落成的书屋或书院，而真正讲学的盛况则发生在嘉靖癸未（1522）至丁亥（1527）：“先生初归越时，朋友踪迹尚寥落，既后，四方来游者日进。癸未年已后，环先生而居者比屋，如天妃、光相诸刹，每当一室，常合食者数十人；夜无卧处，更相就席；歌声彻昏旦。南镇、禹穴、阳明洞诸山远近寺刹，徙足所到，无非同志游寓所在。先生每临讲座，前后左右环坐而听者，常不下数百人，送往迎来，月无虚日；至有在侍更岁，不能遍记其姓名者。”（《传习录下》，《王阳明全集》卷三，第134页。）阳明苦心经营的阳明洞真正发挥作用，也完成了王阳明早年在狱中“幽哉阳明麓，可以忘吾老”（《读易》，《王阳明全集》卷十九，第747页）的夙愿。综上，阳明洞在会稽山，王阳明在阳明洞附近造书屋、建书院，1512年基本建成，至1522年，阳明洞真正发挥了讲学的作用。阳明洞是王阳明的精神寄托，是阳明讲学的重要场所。

另据王阳明《和九柏老仙诗》，署名“弘治辛酉（1501）仲冬望日，阳明山人王守仁识”。游九华在辟阳明洞之前一年，王阳明便有“阳明山人”的称号。（束景南《阳明佚文辑考编年》，上海古籍出版社，2012年，第110页。）王阳明可能很早就心系阳明洞，冯梦龙所讲的因隐居阳明洞而号“阳明”是不准确的。

[^1]:  “须知规矩出方圆”，《王阳明全集》作“须从规矩出方圆”。见《王阳明全集》卷二十《别诸生》，上海古籍出版社，2014年，第872页。按：《靖乱录》所引阳明诗与《王阳明全集》常有微小差异，盖所据版本不同。以下不再出校。
[^2]:  “道学”，指宋代出现的传承尧、舜、文王、周公、孔子、孟子之道，重视理气心性、天德王道的儒学。与后来出现的“理学”一词含义大致相同。
[^3]:  “五教”，出自《尚书·舜典》：“帝曰：契，百姓不亲，五品不逊，汝作司徒，敬敷五教，在宽。”五教指父义、母慈、兄友、弟恭、子孝，亦指父子有亲，君臣有义，夫妇有别，长幼有序，朋友有信。
[^4]:  王华（1446—1522），字德辉，晚号海日翁。关于拾金囊一事，杨一清与陆深均有记录，但与冯梦龙所言稍异。据杨一清《海日先生墓志铭》：六岁，与群儿戏水滨，见一客来濯足，已大醉，去，遗其所提囊。取视之，数十金也。公度其醒必复来，恐人持去，以投水中坐守之。少顷，其人果号而至。公迎谓曰：“求尔金邪？”为指其处。其人喜，以一锭为谢，却不受。（《世德纪》，《王阳明全集》卷三十八，第1534页。）又见陆深《海日先生行状》：其人喜跃，以一金谢。先生笑却之曰：“不取尔数十金，乃取尔一金乎？”客且惭且谢，随至先生家，无少长咸遍拜而去。（《世德纪》，《王阳明全集》卷三十八，第1545页。）
[^5]:  竹轩翁即王华的父亲王伦，据魏瀚《竹轩先生传》：“先生名伦，字天叙，以字行。性爱竹，所居轩外环植之，日啸咏其间，视纷华势利，泊如也。客有造竹所者，辄指告之曰：‘此吾直谅多闻之友，何可一日相舍耶？’学者因称曰竹轩先生。”（《王阳明全集》卷三十八，第1530页。）
[^6]:  “苍头”，原指士卒的皂巾，后代指奴仆。
[^7]:  据陆深《海日先生行状》：“十四岁时，尝与亲朋数人读书龙泉山寺。寺旧有妖为祟。数人者皆富家子，素豪侠自负，莫之信；又多侵侮寺僧，僧甚苦之。信宿妖作，数人果有伤者。寺僧因复张皇其事，众皆失气，狼狈走归。先生独留居如常，妖亦遂止。僧咸以为异。每夜分，辄众登屋号笑，或瓦石撼卧榻，或乘风雨雷电之夕，奋击门障。僧从壁隙中窥，先生方正襟危坐，神气自若，辄又私相叹异。然益多方试之，技殚，因从容问曰：‘向妖为祟，诸人皆被伤，君能独无恐乎？’先生曰：‘吾何恐？’僧曰：‘诸人去后，君更有所见乎？’先生曰：‘吾何见？’僧曰：‘此妖但触犯之，无得遂已者，君安得独无所见乎？’先生笑曰：‘吾见数沙弥为祟耳。’诸僧相顾色动，疑先生已觉其事，因佯谓曰：‘此岂吾寺中亡过诸师兄为祟邪？’先生笑曰：‘非亡过诸师兄，乃见在诸师弟耳。’僧曰：‘君岂亲见吾侪为之？但臆说耳。’先生曰：‘吾虽非亲见，若非尔辈亲为，何以知吾之必有见邪？’寺僧因具言其情，且叹且谢曰：‘吾侪实欲以此试君尔。君天人也，异时福德何可量？’至今寺僧犹传其事。”（《世德纪》，《王阳明全集》卷三十八，第 1546 页。）
[^8]:  据钱德洪：“海日公夫人郑，妊先生既弥十四月，岑夜梦五色云中，见神人绯袍玉带，鼓吹导前，送儿授岑曰：‘与尔为子。’岑辞曰：‘吾已有子，吾媳妇事吾孝，愿得佳儿为孙。’神人许之。忽闻啼声，惊寤，起视中庭，耳中金鼓声隐隐归空，犹如梦中。盖成化壬辰九月三十日亥时也。”（《瑞云楼后记》，《徐爱 钱德洪 董澐集》，凤凰出版社，2007年，第170页。）
[^9]:  黄绾《阳明先生行状》：“六岁不言。一日，有僧过之，摩其顶曰：‘有此宁馨儿，却叫坏了。’龙山公悟，改今名，遂言，颖异顿发。”（《王阳明全集》卷三十八，第1554页。）宁馨儿，吴方言，意思是“这样的孩子”，有赞美之意。语出《晋书·王衍传》：“何物老妪，生宁馨儿！”
[^10]:  “高真”，道教中称得道之人为“高真”。
[^11]:  “蔽月山房”，疑为“水月山房”，据《金山志》卷四：“水月山房，额在客堂后院地上。”（束景南《阳明佚文辑考编年》，上海古籍出版社，2012年，第13页。）
[^12]:  “楮”，落叶乔木，皮可做纸，代指祭祀用的纸钱。
[^13]:  “韬钤”，原指《六韬》及《玉钤篇》两兵书，后泛指兵书。
[^14]:  《梦中绝句》，《王阳明全集》卷二十，第877页。诗中“云埋铜柱”“六字题文”，据说马援在平定交趾后，在国境立一铜柱，上面题有六字“铜柱折，交趾灭。”《大明一统志》卷九十对此有记载。此诗为阳明破断藤峡前所作，诗前有序，“此予十五岁时梦中所作。今拜伏波祠下，宛如梦中。兹行殆有不偶然者，因识其事于此。”正德十一年丙子（1516），王阳明四十五岁时，升南赣佥都御史以后，有诗：“五月南征想伏波”，“一战功成未足云”。（《喜雨三首》，《王阳明全集》卷二十，第 821—822页。）据《铜柱梦》：“阳明先生既受广西田州之命，自言曰：‘吾少时常梦至马伏波庙，题之云：铜柱折，交趾灭，拜表归来白如雪。又梦题诗曰：拜表归来马伏波，早年兵法鬓毛皤。云埋铜柱雷轰折，六字铭文永不磨。不意今有此行。’乃嘉靖四年秋也。逾年，功成而疾亟矣。屡表乞致，不许，遂促归，至南雄府青龙铺水西驿而卒。事闻，上怒，爵阴遂尼至今。梦之验也如此。”（董穀《碧里杂存》，明刻本，第21页。）
[^15]:  终军（约前133—前112），字子云，西汉济南人。据《汉书》载：“少好学，以辩博能属文闻于郡中，年十八，选为博士弟子。”后请缨出使南越，“军遂往说越王，越王听许，请举国内属”。“越相吕嘉不欲内属，发兵攻杀其王及汉使者，皆死。”“军死时年二十余，故世谓之‘终童’。”（《汉书》卷六十四下，中华书局，1962年，第2814—2821页。）
[^16]:  据清毛奇龄：“游居庸是偶然事，或意有所在。而行状及年谱皆云：时有石和尚、刘千斤之乱，公欲作疏奏诸朝，请自讨之。公父禁之，乃相度形势，出游居庸。则可笑之甚。按石和尚、刘千斤在成化二年（1466）作乱，越一年，遂平。又越五年至八年，而公始生。是作疏讨贼，皆公前世事也。且公父海日公登成化十七年（1481）进士，此时亦未能有修撰官居早在京邸。又况石、刘之乱，只在河阳、南阳间，与居庸无涉。初不意门人黄绾作行状，德洪作年谱而诞罔无理至于此。”（《王文成传本》卷一，清刻本，第2页。）
[^17]:  据《铁柱老僧》：“阳明先生壮年受室时，以妇翁宦江西，因往焉。一日，独游铁柱观，至一静室中，见一老僧坐，与语相得。僧乃出书一编，授先生而别，且曰：‘三十年后再相见。’后平宸濠，入洪都，复往游焉。老僧尚在，以诗遗先生曰：‘三十年前曾见君，再来消息我先闻。君于生死轻毫末，谁把纲常任半分？穷海也知钦令德，老天应未丧斯文。东归若到武夷去，千载香灯锁白云。’先生亦有和章，今失记。昔所授编，亦竟不知何书也。”（董穀《碧里杂存》，第20—21页。）据《年谱》，铁柱老僧为一道士：“孝宗弘治元年戊申，先生十七岁，在越。七月，亲迎夫人诸氏于洪都。外舅诸公养和为江西布政司参议，先生就官署委禽。合卺之日，隅闲行入铁柱宫，遇道士趺坐一榻，即而叩之，因闻养生之说，遂相与对坐忘归。诸公遣人追之，次早始还。”（《王阳明全集》卷三十三，第1347页。）阳明四十八岁，正德十四年，阳明平宸濠，入南昌，与“三十年后再相见”“三十年前曾见君”相符。
[^18]:  事见《年谱》弘治元年戊申（1488），先生十七岁。《年谱》所记与此有差异：“只‘不要字好’一念，亦是不敬”一句，《年谱》作“乃知古人随时随事只在心上学，此心精明，字好亦在其中矣”。（《王阳明全集》，第1347—1348页。）按：据《年谱》，此处王阳明是肯定明道先生（程颢，1032—1085）的意思。“某写字时甚敬，非是要字好，只此是学。”见《二程遗书》卷三，《二程集》，中华书局，2004年，第60页。
[^19]:  如前所记，王阳明十二岁时，惟以为圣贤是人生第一等事。娄谅正是以此接引阳明：“还广信，谒一斋娄先生。异其质，语以所当学，而又期以圣人，为可学而至，遂深契之。”（黄绾《阳明先生行状》，《王阳明全集》卷三十八，第1555页。）娄谅之学，“以收放心为居敬之门，以何思何虑、勿助勿忘为居敬之要”。“文成年十七，亲迎过信，从先生问学，深相契也，则姚江之学，先生为发端也。”（《明儒学案》卷二，《黄宗羲全集》第7册，浙江古籍出版社，2005年，第38页。）娄谅师从吴与弼，吴与弼号康斋，“刻苦奋励，多从五更枕上汗流泪下得来。及夫得之而有以自乐，则又不知足之蹈之、手之舞之。盖七十年如一日，愤乐相生，可谓独得圣贤之心精者”。（《师说》，《黄宗羲全集》第7册，第11页。）吴与弼门下三大弟子：娄谅、胡居仁、陈献章。胡居仁主敬，敬义夹持，为吴与弼守“愤”之门户者；陈献章受学吴与弼后，归家即绝意科举，筑春阳台，数年静坐其中，虽家人罕见其面，虚静中养出端倪，有得于似初春的氤氲一气，由敬畏到洒落，为吴与弼守“乐”之门户者。胡居仁所訾者，亦唯陈献章与娄谅为最，谓两人皆是陷入异教去，但正是陈、娄二人，展开了明代学术的转型。“椎轮为大辂之始，层冰为积水所成，微康斋，焉得有后时之盛哉？”（《明儒学案》卷一，《黄宗羲全集》第7册，第1页。）
[^20]:  “蘧伯玉年五十，而知四十九年非。”（《淮南子·原道训》。）据《论语·宪问》：“蘧伯玉使人于孔子，孔子与之坐而问焉，曰：‘夫子何为？’对曰：‘夫子欲寡其过而未能也。’”
[^21]:  据陆深《海日先生行状》：“庚戌正月下旬，竹轩之讣始至，号恸屡绝。即日南奔，葬竹轩于穴湖山，遂庐墓下。墓故虎穴，虎时时群至。先生昼夜哭其傍，若无睹者。久之益驯，或傍庐卧，人畜一不犯，人以为异。”（《世德纪》，《王阳明全集》卷三十八，第1548页。）据此，竹轩翁当卒于浙江家中，龙山公在京得闻讣。
[^22]:  据《年谱》，王阳明再次落第的原因是才高遭忌：“明年春，会试下第，缙绅知者咸来慰谕。宰相李西涯戏曰：‘汝今岁不第，来科必为状元，试作来科状元赋。’先生悬笔立就。诸老惊曰：‘天才！天才！’退有忌者曰：‘此子取上第，目中无我辈矣。’及丙辰会试，果为忌者所抑。”（《王阳明全集》卷三十三，第1349页。）
[^23]:  威宁伯指王越，据《王越传》：“王越，字世昌，浚人。长身，多力善射，涉书史，有大略。”“卒于甘州，赠太傅，谥襄敏。越姿表奇伟，议论颷举，久历边陲，身经十余战，知敌情伪及将士勇怯，出奇制胜，动有成算。奖拔士类，笼罩豪俊，用财若流水，以故人乐为用。”（《明史》卷一百七十一，《明史》，中华书局，1974年，第4571—4576页。）
[^24]:  《陈言边务疏》，《王阳明全集》卷九，第316—322页。
[^25]:  据《年谱》：“闻地藏洞有异人，坐卧松毛，不火食，历岩险访之。正熟睡，先生坐傍抚其足。有顷醒，惊曰：‘路险何得至此！’因论最上乘曰：‘周濂溪、程明道是儒家两个好秀才。’后再至，其人已他移，故后有会心人远之叹。”（《王阳明全集》卷三十三，第1351页。）此处所言“朱考亭是个讲师，只未到最上一乘”，《年谱》中无此语。据阳明所言：“赖天之灵，因有所觉，始乃沿周、程之说求之，而若有得焉。”（《别湛甘泉序》，《王阳明全集》卷七，第257页。）“朱子所谓‘格物’云者，在即物而穷其理也。即物穷理，是就事事物物上求其所谓定理者也。是以吾心而求理于事事物物之中，析‘心’与‘理’为二矣。”“夫析心与理而为二，此告子‘义外’之说，孟子之所深辟也。”（《答顾东桥书》，《王阳明全集》卷二，第50—51页。）由此可见，地藏洞异人对于周濂溪、程明道的推崇与阳明是一致的，对于朱子的贬低亦有所据。
[^26]:  正德十五年（1520），王阳明《重游化城寺二首》之“会心人远空遗洞，识面僧来不记名”，可与此诗相印证。
[^27]:  据王畿言阳明：“筑洞天精庐，日夕勤修炼习伏藏，洞悉机要，其于彼家所谓见性抱一之旨，非惟通其义，盖已尽得其髓矣。自谓尝于静中，内照形躯如水晶宫，忘己忘物、忘天忘地，与空虚同体，光耀神奇，恍惚变幻，似欲言而忘其所以言，乃真境象也。”（《滁阳会语》，《王畿集》卷二，凤凰出版社，2007年，第33页。）
[^28]:  王思舆是阳明的早期道友，王思舆名文辕，号黄轝子，山阴人，习静隐居，励志力行，与阳明为莫逆。成化、弘治间，学者守成说，不敢有私议朱子者，故不见信于时，惟阳明与之为友，独破旧说，盖有所本云。及阳明先生领南赣之命，见黄轝子，黄轝子欲试其所得，每撼激之动，语人曰：“伯安自此可胜大事矣。盖其平生经世之志，于此见焉。”其后黄轝子殁，阳明方讲良知之学，人多非议之，叹曰：“使黄轝子在，于吾言必相契矣。”（见季本《王思舆传》，《季彭山先生文集》，《北京图书馆古籍珍本丛刊》第106册，书目文献出版社，1998年，第896页。）
[^29]:  出自瞿佑（1347—1433）《西湖四时曲》，瞿佑为钱塘人，字宗吉，号存斋，有《存斋诗集》《剪灯新话》等著作。
[^30]:  此为林逋所作《西湖》，《林和靖集》卷二，后一句又作“细风斜雨不堪听”。林逋“字君复，钱塘人，隐西湖之孤山，真宗闻其名，诏长吏岁时劳问，和靖其赐谥也。”（《四库提要·林和靖集》。）
[^31]:  “嗟予瞻眺门墙外，何能仿佛窥室堂？也来攀附摄遗迹，三千之下，不知亦许再拜占末行。”（《泰山高次王内翰司献韵》，《王阳明全集》卷十九，第743页。）
[^32]:  此处当来自前文阳明在阳明洞中行导引之法时之所悟：“此孝弟一念，生于孩提，此念若可去，断灭种性矣。此吾儒所以辟二氏。”
[^33]:  出自朱子《行宫便殿奏札二》，《晦庵朱先生文公文集》卷十四。原文为：“此循序致精，所以为读书之法也。”“此居敬持志，所以为读书之本也。”（《朱子全书》第12册，上海古籍出版社、安徽教育出版社，2002年，第669—670页。）
[^34]:  据《文简穆玄庵先生孔晖》：“穆孔晖字伯潜，号玄庵，山东堂邑人。弘治乙丑进士，由庶吉士除简讨。为刘瑾所恶，调南京礼部主事。瑾败，复官。历司业、侍讲、春坊庶子、学士、太常寺卿。嘉靖己亥八月卒，年六十一，赠礼部右侍郎，谥文简。阳明主试山东，取先生为第一。”“盖先生学阳明而流于禅，未尝经师门之锻炼，故阳明集中未有问答。”（《明儒学案》卷二十九，《黄宗羲全集》第7册，第739页。）
[^35]:  “某幼不问学，陷溺于邪僻者二十年，而始究心于老、释。赖天之灵，因有所觉，始乃沿周、程之说求之，而若有得焉。顾一二同志之外，莫予翼也，岌岌乎仆而后兴。晩得友于甘泉湛子，而后吾之志益坚，毅然若不可遏，则予之资于甘泉多矣。”（《别湛甘泉序》，《王阳明全集》卷七，第258页。）
[^36]:  王阳明《别湛甘泉序（壬申）》：“晩得友于甘泉湛子，而后吾之志益坚，毅然若不可遏，则予之资于甘泉多矣。”“吾与甘泉友，意之所在，不言而会；论之所及，不约而同；期于斯道，毙而后已者。”（《王阳明全集》卷七，第257—258页。）另据湛若水所记：“正德丙寅，始归正于圣贤之学。会甘泉子于京师，语人曰：‘守仁从宦三十年，未见此人。’甘泉子语人亦曰：‘若水泛观于四方，未见此人。’遂相与定交讲学。”（《阳明先生墓志铭》，《王阳明全集》卷三十八，第1539页。）